<root><doc><name>היו"ר ש' וייס:</name><text>חברי הכנסת , אני פותח את ישיבת הכנסת וגם את כנס החורף – יום שני , כ " ו בתשרי התשנ"ד , 11 באוקטובר 1993 .
אני חשבתי לברך על פתיחת המושב .
מצד שני , אני יודע שלא היתה לנו פגרה בעצם ;
עבדנו כל הפגרה .
לכן אסתפק בברכה קצרה : אני מאחל לכנסת מושב פורה ;
הוא בוודאי יהיה פורה .
אנחנו נקיים היום דיון מדיני .
מה שהייתי מבקש מאוד , ברוח טובה – והפנייה איננה אישית , חלילה – שנקיים דיון מתוך הקשבה הדדית , עד כמה שאפשר , בלי השתלחות .
הנושאים כבדים והם ראויים לטיפול כבד .
אני מודה לכם .
בהצלחה במושב הזה .
מזכיר הכנסת , להודעה קצרה .
תודה רבה .
מחר בשעה 16:00 .
היום .
אחרי שנסיים את הדיון המדיני היום , אנחנו נקיים את הדיון בהצעת ועדת הכנסת .
זה דיון בשינוי התקנון .
אני מבקש לקיים את הקשר עם מזכיר הכנסת , כמקובל .
יושב-ראש ועדת הכנסת , חבר הכנסת חגי מירום , אתה יכול לתת תשובה מהירה , תשובת בזק ?
בבקשה .
תודה רבה .
אני מקווה שהכול ברור עכשיו .
אני מודה לחבר הכנסת חגי מירום .
אני מזמין עכשיו את ממלא-מקום ראש הממשלה ושר החוץ למסור הודעה בשם הממשלה .
בבקשה , אדוני .
חבר הכנסת מיכאל איתן .
חבר הכנסת זיאד .
אנא מכם .
אל תפריעו .
למה תמיד אותם חברי כנסת מפריעים ?
תמיד אותם שני חברי כנסת .
מה זה ?
חבר הכנסת איתן , יש תארים בבית הזה .
חבר הכנסת איתן , מספיק .
חבר הכנסת איתן וסיעת מפלגת העבודה , אתם כל הזמן מדברים .
אני ממש מתבייש להעיר לכם .
תירגעו .
חברת הכנסת לבנת , באמת .
חברת הכנסת לבנת , לא רציתי לקרוא בשמך כל הנאום .
מספיק .
מספיק .
מספיק .
מדוע אחרים יכולים להקשיב ואת לא ?
מה זה ?
תשתדלי עוד קצת .
תסלחי לי , יש פה אנשים שנמצאים זה 20 שנה בכנסת , והם יושבים כמו שצריך .
תירגעי .
אני מבקש שתירגעי .
מספיק , חבר הכנסת נחמן רון .
זהו , מיצינו את זה .
מספיק .
מספיק , חבר הכנסת הירשזון .
חבר הכנסת נחמן רון , מספיק כבר .
חבר הכנסת נחמן רון , אני קורא אותך לסדר בפעם הראשונה .
חבר הכנסת בני בגין , אני קורא אותך לסדר בפעם הראשונה .
אי-אפשר לשמוע נאום אחד בשקט ?
מספיק כבר .
אני קורא לך לסדר .
מספיק .
חבר הכנסת נחמן רון , אני קורא אותך לסדר בפעם השנייה .
קראתי לך פעם שנייה .
מדוע אתם מדברים כל הזמן ?
לא , לגיאולוגיה , אבל לא חשוב .
אני מבקש לא להפריע .
חבר הכנסת לנדאו , לא מתאים לך .
אל תפריעו .
חבר הכנסת הירשזון , מספיק .
אני מודה לשר החוץ .
אנחנו עוברים לדיון .
חבר הכנסת לנדאו , יש דברים שלא מתאימים לך .
אני מזמין עכשיו את חבר הכנסת משה קצב .
הדיון יתקיים על-פי החלטות ועדת הכנסת .
הזמנים הוקצו , נא להקפיד עליהם , עם מנהג של גמישות מסורתית כלפי הדובר המרכזי של האופוזיציה .
אל תפריעו .
חבר הכנסת גדעון שגיא .
חבר הכנסת הירשזון .
מאוד לא הייתי רוצה להעיר ולא להשמיע שמות של חברי כנסת .
אני מנסה לפעמים במימיקה לרמוז לכם .
חבר הכנסת פרץ , תסלח לי .
מה אתם עושים ?
זה מושב פתיחה של הכנסת .
תניחו לדברים לזרום בקצב אחר .
חבר הכנסת רן כהן .
חבר הכנסת רן כהן , אני קורא אותך לסדר .
תקשיב לי .
חבר הכנסת זיאד , רגע .
חבר הכנסת רן כהן , קודם כול קראתי אותך לסדר .
אני נאלץ לעתים לקרוא לסדר בלי להיכנס לתוכן הדברים , פשוט בגלל הרעש .
מה לעשות ?
בתוכן אני לא כל כך מעוניין להתערב .
אני לא צנזור , תעזבו את זה .
לא כדאי שיושב-ראש הכנסת יהיה צנזור .
אנחנו רוצים את זה בכתב , חבר הכנסת זיאד .
באווירת הסולחה הזאת נמשיך .
זה היה טוב , אז מספיק .
חבר הכנסת זיאד , בוא נישאר באווירת הסליחה והסולחה .
חבר הכנסת זיאד , אתה רוצה להשיב לו , או אחר כך ?
חבר הכנסת דראושה , שלום וברכה .
פתחנו מושב חדש .
תן לנו להמשיך קצת .
חבר הכנסת קצב , רק שנייה .
יש כאן שאלה , ואני מרגיש שחבר הכנסת אלול ממש לא יהיה מרוצה אם לא תשיב לו .
בבקשה .
אחר כך נאפשר לשר שריד להעיר הערה .
חבר הכנסת טמקין , אתה עוד מעט נואם .
תודה .
אני מודה לחבר הכנסת קצב .
חבר הכנסת קצב , אף שכבר ירדת אני אאפשר עוד שאלה לשר שריד , ואתה תשיב לו בכתב .
בבקשה .
בסדר .
חברי הכנסת , לפני שנמשיך בדיון , הודעה קצרה למזכיר הכנסת .
אני מודה למזכיר הכנסת .
אני מודה מאוד לחבר הכנסת יהושע מצא .
אני מוסר את רשות הדיבור לחבר הכנסת רענן כהן , ואחריו – תשובת שר החוץ , אם שר החוץ ירצה להשיב .
מתי ?
טוב , בסדר .
חברי הכנסת .
חבר הכנסת מנע .
אדוני סגן שר הבריאות .
מייד אתן לך רשות דיבור .
חבר הכנסת האשם מחאמיד .
חבר הכנסת רענן כהן , אתה תדבר בנחת את מלוא זמנך .
חבר הכנסת מחאמיד .
הגידו , לא שומעים או שלא שומעים אותי ?
חבר הכנסת חנן פורת , חבר הכנסת דוד מנע , זה לא מקובל לשוחח אפילו עם חברים טובים ביציע , אפילו לא עם יואל ניר .
חברי הכנסת , אני לא המצאתי את הכנסת ולא את התקדימים , ולא מישהו אחר אם היה יושב כאן .
זו מסורת בכנסת , שהתקיימה בבית הזה פעמים רבות , שהממשלה , משיקולים שלה , מבקשת להשיב ביום אחר .
זו לא המצאה שלי .
אני לא מנעתי את המחאה .
אני רק מסביר .
חבר הכנסת קצב , יש לך הערה ?
מהמקום , בבקשה .
זאת לא בושה .
חבר הכנסת רענן כהן , בבקשה .
חברי הכנסת , הדיון נמשך .
עוד דובר אחד .
מה נעשה בניגוד לתקנון ?
לא הבנתי .
מה נעשה בניגוד לתקנון ?
אני רוצה להסביר את זה .
הסיפור הוא פשוט מאוד .
חברי הכנסת , אני תמיד מודיע על הנואם הבא .
כיוון שחבר הכנסת רענן כהן הוא הנואם האחרון , אמרתי ששר החוץ ישיב אחריו .
שר החוץ הודיע את הודעתו .
זה נקי לחלוטין .
תן לי להתייעץ רגע עם המזכיר .
המזכיר שלנו מלווה אותנו 23 שנים .
מדי פעם אני צריך להתייעץ אתו .
זו לא בושה .
לפי המקובל , הדיון צריך להסתיים ורק התשובה נדחית .
הכנסת לא נולדה היום .
חבר הכנסת זאבי .
בואו נבהיר את הדברים .
אני רוצה להבהיר את הצד הפרלמנטרי .
מוסכם שהכנסת לא נולדה היום , וכי אני לא היושב-ראש הראשון , זה עדיין מוסכם .
יש מסורת פרלמנטרית מוצקה , בכלל זה אצל קודמי , אשר לפיה מדי פעם בפעם הממשלה מבקשת להשיב ביום אחר .
הסיבות ידועות .
הרי אנחנו לא בתולות פוליטיות .
גם בזה אין חידוש .
את זה אומרים בדרך-כלל כאשר פונים לשר המשיב .
כיוון שהדובר האחרון בדיון הזה היה צריך להיות שר החוץ , כמסכם , אני הודעתי על כך .
ואז בא שר החוץ ואמר מה שאמר , ולא קרה כלום .
המסורת נמשכת .
זה יהיה הנאום האחרון , הממשלה תשיב כאשר היא תחפוץ להשיב .
אם יש חברי כנסת שחושבים שהנושא הזה ראוי להגדרות תקנוניות – יש יוזמות פרלמנטריות לתיקון התקנון .
אני לא חושב שהוא חושב שעושים צחוק .
רבותי , אני לא רוצה לשנות בחטף מסורת פרלמנטרית .
הנה , קרה מקרה שכבר קרה בעבר הרבה מאוד פעמים .
יש אי-שביעות רצון , ויש ערוצים פרלמנטריים לטפל בה .
כרגע יסיים חבר הכנסת רענן כהן את נאומו והממשלה תשיב כאשר תשיב , כפי שהיה כל השנים .
זהו .
נכון שהיו בעבר הסכמות בין סיעות להפסיק דיון ולהשאיר שישה-שבעה נואמים .
הדברים נעשו בהסכמות .
אגב , לפני שבועיים-שלושה שבועות עשינו זאת בהסכמות .
אני מצטער אם נגרם צער לחבר הכנסת רענן כהן .
אבל זה המצב .
רבותי , אני יודע שהמניעים לבקשה הם טהורים ותמימים .
אני לא רוצה לשנות מסורת .
אני מבקש שתבין זאת .
אני מבין את הטיעונים .
אלה טיעונים חמים ואמיתיים , אבל בואו לא נשנה מסורות בחטף .
יש להן משקל רב בחיים הפרלמנטריים .
חבר הכנסת האשם מחאמיד , פה נאמרים דברים
ישיב חבר הכנסת צחי הנגבי , בשם הוועדה .
חברי הכנסת , אנחנו עוברים להצבעה .
אני מבקש להסביר עניין מסוים .
אנחנו עוברים כמובן להצבעה על כל השגה והשגה .
כדי למנוע אי-הבנות , בלי לנקוט עמדה , אם תתקבל ההשגה של חבר הכנסת בני בגין , חברת הכנסת תמר גוז'נסקי וחבר הכנסת דדי צוקר , נדמה לי שאנחנו כבר לא נצטרך להצביע .
זאת אומרת שהמסקנה היא שהמצב נשאר כפי שהיה .
זה מובן ?
חברי הכנסת , מי תומך בהשגה של חבר הכנסת בני בגין , חברת הכנסת גוז'נסקי וחבר הכנסת צוקר ?
ההצבעה החלה .
16 תומכים , 34 מתנגדים , אין נמנעים .
ההשגה נדחתה .
מי תומך בהשגה של חבר הכנסת בא-גד וחבר הכנסת דדי צוקר ?
גם השגה זו נדחתה .
13 תומכים , 34 מתנגדים , אין נמנעים .
מי תומך בהשגה של חברת הכנסת תמר גוז'נסקי ?
15 בעד , 34 נגד , נמנע אחד .
השגה זו נדחתה .
כן , בבקשה , לאן אתה מבקש להוסיף אותך ?
ובכן , אנחנו קובעים : 16 תומכים , 34 מתנגדים .
רק רגע , אני רואה שאתה הצבעת בעד .
זה בסדר .
הצבעת בסדר .
אני לא מתקן .
תודה .
מי תומך בהסתייגות של חבר הכנסת בורג וחבר הכנסת צוקר ?
19 תומכים , 29 מתנגדים ונמנע אחד .
גם השגה זו נדחתה .
מי תומך בהשגה של חבר הכנסת רן כהן , חבר הכנסת רפי אלול וחבר הכנסת דראושה ?
13 תומכים , 30 מתנגדים , שלושה נמנעים .
גם השגה זו נדחתה .
חברי הכנסת , עכשיו אנחנו מצביעים על שינוי הסעיף בתקנון , כהצעת ועדת הכנסת .
החומר בפניכם .
אני לא צריך לקרוא אותו בפניכם .
ההצבעה החלה .
מי תומך ?
מי מתנגד ?
34 תומכים , 15 מתנגדים , נמנע אחד .
אני קובע שהסעיף התקבל , ומרגע זה התקנון שונה בקטע הזה .
תודה רבה , חברי הכנסת .
נדמה לי שהישיבה הסתיימה .
הישיבה הבאה תתקיים מחר , יום שלישי , כ " ז בתשרי התשנ"ד , 12 באוקטובר 1993 , בשעה 16:00 .
תודה רבה .</text></doc><doc><name>מזכיר הכנסת ש' יעקבסון:</name><text>למען הסדר הטוב , הנני מתכבד להודיע , כי הונחה עתה על שולחן הכנסת הצעת ועדת הכנסת לנטילת חסינות מחבר הכנסת אריה דרעי , בצירוף כתב אישום .
ברשות יושב-ראש הכנסת , הנני מתכבד להודיע , כי הונחו היום על שולחן הכנסת :
לקריאה ראשונה , מטעם הממשלה – הצעת חוק שירות הקבע בצבא-הגנה לישראל ( גמלאות ) ( תיקון מס' 9 ) , התשנ"ד – 1993 .
לקריאה ראשונה , מטעם חברי הכנסת – הצעת חוק ראשי רשויות מקומיות ( הצהרת הון ) , התשנ"ד – 1993 , של חבר הכנסת שאול יהלום ;
הצעת חוק רשות הדואר ( תיקון מס' 6 ) ( מחלקי דואר ) , התשנ"ד – 1993 , של קבוצת חברי הכנסת ;
הצעת חוק ערי ואזורי פיתוח ( תיקון מס' 2 ) ( יושב-ראש ועדת השרים ) , התשנ"ד – 1993 , של חבר הכנסת דוד מגן ;
הצעת חוק אזורי ייצור-ליצוא חופשיים , התשנ"ד – 1993 , של חבר הכנסת עמיר פרץ .
לדיון מוקדם – הצעת חוק סמכויות שעת-חירום ( הגבלת פרסום מטעמי ביטחון ) , התשנ"ד – 1993 , של קבוצת חברי הכנסת ;
הצעת חוק העונשין ( תיקון – ביצוע הסכם שלום ) , התשנ"ד – 1993 , של חבר הכנסת חגי מירום ;
הצעת חוק הסכמים מדיניים , התשנ"ד – 1993 , של חבר הכנסת יוסף בא-גד ;
הצעת חוק-יסוד : הכנסת ( תיקון מס' 16 ) , של חבר הכנסת חגי מירום ;
הצעת חוק מבקר המדינה ( תיקון מס' 19 ) , התשנ"ד – 1993 , של חברי הכנסת ח' מירום וד' תיכון ;
הצעת חוק-יסוד : הממשלה ( תיקון ) , של חבר הכנסת רן כהן ;
הצעת חוק חינוך ( תנאי קבלה למוסדות להשכלה גבוהה ) , התשנ"ד – 1993 , של חבר הכנסת סילבן שלום .
עוד הונחו על שולחן הכנסת – החלטות ועדת הכספים המאשרות הוראות בצו תעריף המכס והפטורים ומס קנייה על טובין ( תיקונים מס' 43 ו - 44 ) , התשנ"ג – 1993 ;
בצו הבלו על דלק ( הטלת בלו ) ( תיקון מס' 2 ) , התשנ"ג – 1993 .
כן הונחה הצעה לתיקון סעיף 62(ג ) לתקנון הכנסת , אשר תידון בישיבה היום .
תודה .</text></doc><doc><name>דן תיכון (הליכוד):</name><text>לא הבנתי , מתי יהיה הדיון ?
לא על חבר הכנסת דרעי , על הצעת ועדת הכנסת .
מתי נרשמים ?
אני שואל
מתי אפשר להגיש השגות ?
מי הציע ?</text></doc><doc><name>חגי מירום (יו"ר ועדת הכנסת):</name><text>כן .
חבר הכנסת דן תיכון , לפני חודש וחצי הניחה ועדת הכנסת את החלטתה בדבר נטילת חסינות , והודיעה לחברי הכנסת בהודעה על השולחנות , שיש להם 14 יום להגשת השגות .
הגישו השגות כעשרה חברי הכנסת , והם יהיו – ורק הם – אלה שיוכלו להשתתף בדיון היום .
גברתי היושבת-ראש , כנסת נכבדה , לפני ועדת הכנסת הונחו בתאריך 21 ביולי 1993 ובתאריך 2 באוגוסט 1993 הצעותיהם של חבר הכנסת שאול יהלום , חבר הכנסת מודי זנדברג וחבר הכנסת אברהם פורז לתיקון תקנון הכנסת , כך שהמליאה תחדל מן הנוהל השורר במשך שנים של הצבעה חשאית במקרה של בקשה להסרת חסינות של חבר הכנסת ותעבור להצבעה גלויה .
חברי הכנסת , זה 45 שנים נוהגת הכנסת דרך של הצבעה חשאית במליאה והצבעה גלויה שקודמת לכך בוועדה , ובהחלט יש מקום למי שישאל : מה מביא אותנו כיום , אחרי 45 שנים , שבהן נהגה הכנסת כך , לנהוג אחרת ?
חברי הכנסת , עיון בפרוטוקולים של הכנסת מעלה , שבמשך כל אותן שנים , בכל כנסת היו דיוני ועדת הכנסת רצופים בבקשות להפוך את ההצבעה במליאה גלויה , אלא שמשום-מה לא הסתייע הדבר , והכנסת לא סיימה את הדיונים האלה , שבהם היה לעתים אפילו רוב בוועדה בעד ההצעה שההצבעה במליאה תהיה גלויה .
אבל , חברי הכנסת , אני צריך להיות הוגן מספיק כלפי המליאה כאן כדי לומר , כי ניתן להניח , שהאירועים שאירעו בכנסת במקרה הבקשה להסרת החסינות של חבר הכנסת לשעבר יאיר לוי , וכן האירועים של אי-הסרת החסינות של חבר הכנסת פנחסי , היו במידה מסוימת , או אולי במידה רבה , תמריץ לוועדת הכנסת ולחלק ממציעי תיקון התקנון להמליץ על מעבר לשיטה אחרת .
ועדת הכנסת קיימה ישיבות רבות בנושא הזה .
זה החל בשלהי הכנסת השתים-עשרה , בעת שכיהן בה כיושב-ראש הוועדה חבר הכנסת לשעבר חיים קורפו , ואז קיימה הוועדה חמש ישיבות בנושא , אך לא הגיעה לכלל המלצה למליאה .
זה המשיך בשחר הכנסת השלוש-עשרה ;
ועדת הכנסת קיימה בעניין זה ארבע ישיבות עד אשר הגיעה למסקנת רוב , ולפיה היא מבקשת להמליץ על הסרת החסינות בהצבעה גלויה במליאה בדרך של תיקון התקנון .
חברי הכנסת , ייתכן שבקרוב תתייצב ועדת הכנסת עם המלצה לתיקוני חקיקה בחוק חסינות חברי הכנסת , זכויותיהם וחובותיהם , וביניהם גם העיקרון הזה של הצבעה גלויה , וזאת מן הטעם שחברי הכנסת צחי הנגבי ודוד מגן כבר העבירו בקריאה טרומית הצעת חוק בעניין זה , ואף מן הטעם החזק יותר , כי חברים רבים בבית הזה מעוניינים לחזק את הנורמה החדשה שאנחנו ממליצים עליה כאן היום , מגדר תקנון הכנסת לגדר חוק , ששינויו קשה יותר , והמעמד המשפטי שלו חזק יותר .
כך או כך , חברי הכנסת , אנחנו מקיימים היום דיון על הנושא , אשר לפי הנוהל , מיוצג כאן על-ידי כיושב-ראש ועדת הכנסת , ואחר כך יעלו בזה אחר זה חברי הכנסת שהגישו השגותיהם במועדים המתאימים .
לאחר מכן תיערך הצבעה כחוק .
עתה אציג לכם , חברי הכנסת , את ניגודי ההצעות והדילמות אשר להחלטה לעבור מהצבעה חשאית
כן , רק הם .
מה הם ניגודי הדעות בעניין הזה ?
אני אתחיל דווקא בנימוקים שכנגד , כפי שבאו לידי ביטוי במרוצת השנים והם באים לידי ביטוי בהשגות השונות שהוגשו כאן .
יש הטוענים , כי החסינות באה כדי להגן מפני התעמרות הרשות המבצעת בחבר הכנסת , כלומר , מפני סכנה למיעוט הפוליטי ולמיעוט בכלל .
יש הטוענים , שאם הרשות המבצעת המתעמרת תבוא למליאה בהצבעה גלויה , גדולים הסיכויים שאנשי הקואליציה , הרוב , יצביעו בגלוי משיקול פוליטי , אלקטורלי , קואליציוני , תהיה משמעת סיעתית ועל-ידי כך יפגעו במיעוט .
יש טענה של " אחד בפה ואחד בלב " שאומרת , שבהצבעה גלויה חברי כנסת רבים שרוצים , למשל , לא לתמוך בהסרת חסינות , ישאלו עצמם : מה חושב הציבור , מה מצפה ממני הציבור , ויצביעו כן מפני השיקול הפופוליסטי .
כבר היו דוגמאות , שבהן רמזה הממשלה לחברי הקואליציה כיצד להצביע , ויש בכך – כך רואים חברי הכנסת – ראיה לכך , שעלולה להיות התעמרות מצד השלטון כלפי חברי הכנסת ועלול להיות מכבש קואליציוני .
ובמיוחד מתנגדים המתנגדים להסרת חסינות בעבירות שהן לכאורה בעלות אופי אידיאולוגי , ובאים ואומרים , שבמקרים כאלה , כאשר חבר הכנסת נוהג על-פי אמונתו בהתאם לחופש ביטוי , חופש תנועה , חופש להפגין וכיוצא בזה , הוא עלול לעבור עבירה , או לעשות מעשה שהשלטון יראה בו עבירה ויתעמר בו אחר כך וישלח אותו אל בית-המשפט .
חברי הכנסת , אני מבקש לקבוע קודם כול את הכלל , שחשוב לחברי הכנסת להבין אותו יותר מכול .
הדיון בהסרת חסינות וההצבעה , אם גלויה ואם חשאית , אינו קובע עדיין מה גורלו של חבר הכנסת שעבר עבירה .
הוא בסך הכול קובע , שחבר הכנסת , כאחד האדם , כאחד האזרחים , יעמוד לדין .
יכול שהוא יוכיח את חפותו , יכול שהוא לא יוכיח את חפותו , יעמוד לדין כאחד האזרחים .
וזה דבר שצריך לראות אותו כאן .
לעתים חברי הכנסת חוטאים בכך , שהם חושבים שהדיון בהסרת חסינות כבר קובע את גורלו של חבר הכנסת , ולא היא .
חברי הכנסת , הנימוקים בעד הצבעה פומבית , בעיני , הם כדלקמן : ראשית , כלל הפומביות של דיונים של פרלמנט הוא כלל שצריך לשמור עליו בכל דבר ועניין שאינו בבחינת בחירה אישית של מישהו לתפקיד .
בכל הפרלמנטים בעולם המערבי – ואני אומר , בכל הפרלמנטים בעולם המערבי – אין הסרות חסינות חשאיות , ולא במקרה הדבר הוא כך , מפני שהכלל הפרלמנטרי קובע , שזכות הציבור לדעת מהי עמדתם של חברי הכנסת בשאלות מהסוג הזה .
לכן , כלל החשאיות עומד בניגוד לרעיון הפרלמנטרי ופוגע בזכות הציבור לדעת .
חברי הכנסת , עקרון החסינות הוא חריג לכלל שלפיו הכול שווים בפני החוק , חריג שהוא מוצדק כנראה בנסיבות של הצורך לאפשר לפרלמנטר לפעול ולחבר הכנסת להיות חופשי להסתובב , להפגין וכיוצא בזה .
זאת כדי לתת לו את החסינות , אבל לא כדי להחביא אחר כך את דפוס ההצבעה בעניין אם קיים ספק לגבי עבירה שהוא ביצע .
חברי הכנסת , בית-המשפט העליון קבע שהכנסת , גם בוועדת הכנסת וגם במליאתה , מהווה פורום מעין-שיפוטי כאשר היא פועלת בהצבעה להסרת חסינות .
מישהו מכיר פורום שיפוטי חסוי שאין יודעים מה אומרים שופטיו ?
מדוע בהליכים אישיים , שקובעים גורלות , נחשפים השופטים על דעותיהם , ואילו אנו כאן , כאשר אנחנו מחליטים החלטה שהיא עדיין לא בבחינת קביעת גורלות , כבר אנחנו צריכים שלא להיחשף על דעותינו ?
איזו הצדקה יש לכך ?
חברי הכנסת , הואיל והשאלה היא אך ורק מה היו מניעיו של היועץ המשפטי לממשלה , מדובר בכלל בשאלה ציבורית .
יש איזו טעות שצריך לתקן אותה .
אם הכנסת מתבקשת , כמו שהתבקשה , למשל , להסיר את חסינותו של חבר הכנסת יאיר לוי – השאלה לא היתה מה עשה חבר הכנסת יאיר לוי , הוא לא עמד לדינה של הכנסת כאשר הכנסת התבקשה להסיר חסינות .
האמת היא כי מי שנתונים לשיפוטה של הכנסת הם היועץ המשפטי לממשלה , שיקוליו , מניעיו , האם נהג בתום לב , האם רדף , האם יש לו ראשית ראיה .
אלה הן השאלות .
הוא האדם שאנחנו מכריעים לגביו – היועץ המשפטי לממשלה , ולא חבר הכנסת .
זה הנימוק המרכזי שבגינו אין צורך ליצור חשאיות , מפני שהיועץ המשפטי לממשלה אף הוא לא מבקש שתהיה חשאיות ;
הוא לא מפחד מפני העניין .
הוא מביא בחשבון שהוא עומד למבחנה של הכנסת , וזה ההיגיון .
אני רוצה מאוד שחברי הכנסת יזכרו כאן את העניין .
אני מתכוון מאוד ברצינות .
רק שיקוליו של היועץ המשפטי לממשלה עומדים כאן , לא השאלה מה עשה חבר הכנסת .
אם יש לו ראשית ראיה ואם הוא נהג בתום לב ולא רדף .
ואם הוא עשה כך
אדוני יושב-ראש ועדת החוקה , חוק ומשפט , יש לך טעות בסיסית .
אותם שיקולים שעומדים בוועדת הכנסת עומדים גם במליאה .
אין ביניהם הבדל קל שבקלים , ואל תטעה בעניין זה .
ורק היועץ המשפטי לממשלה ושיקול דעתו עומדים פה למבחן ולא חבר כנסת פלוני או אלמוני שמתבקשת הסרת חסינותו .
חברי הכנסת , יש גם אי-סבירות בלתי נסבלת בכך שבוועדת הכנסת מצביעים בגלוי ואילו במליאה מצביעים בחשאי .
למה ?
למה זה אפשרי שחברי הכנסת בוועדה ייחשפו על-פי הצבעתם , ואילו במליאה , שמסכת הראיות מובאת בה בעמקות פחותה , חברי הכנסת ילכו אל מאחורי הפרגוד ?
שאלת ההשפעה הפוליטית והמפלגתית , חברי הכנסת , יש לה פנים לכאן ולכאן .
קיבלתי מכתב מחבר הכנסת בני בגין , אשר ישיג את השגותיו כאן , שטוען שהצבעה גלויה עלולה להביא להחלטות בכפייה סיעתית , בהתעמרות ממשלתית וכן הלאה וכן הלאה .
חבר הכנסת בני בגין , במכתבך אלי אתה גם ציינת שהיה פה מבחן , ואפילו ציטטת אותי , כיצד ממשלה עושה מאמץ להשיא את חברי הכנסת להצביע כך ולא אחרת .
זה אפשרי בשיטה הזו וזה אפשרי בשיטה הזו .
יש פנים לכאן ויש פנים לכאן .
אנחנו ראינו שהיתה פה הצבעה בחשאי על הסרת חסינות , כאשר היו ניסיונות של גורמים כאלה ואחרים מתוך הקואליציה לקרוא לחברי הכנסת שלא להצביע בעד הסרת החסינות של חבר הכנסת פנחסי .
אם כן , זה אפשרי בשיטה הזו וזה אפשרי בשיטה האחרת .
חברי הכנסת , יותר מכול אני מודאג מהדימוי הציבורי המכוער שהכנסת קיבלה בעיני הציבור .
וזה לא שיקול זניח כל כך .
הציבור קיבל את ההרגשה שלא רק עקרון החסינות עומד כאן לדיון , אלא שפרגוד החשאיות של הכנסת הופך אותה למקלט לחברי כנסת שנחשדים , וזו הסיטואציה הגרועה ביותר שיכולה להיות , במיוחד כאשר הדמוקרטיה הישראלית היא דמוקרטיה מאוד שברירית , מאוד חדשה וצעירה , מאוד בתהליכי בנייה .
מה חשוב לנו יותר משמירה על האמון שהציבור ירחש לכנסת ואי-שמיטת האמון הזה מן הכנסת ?
חברי הכנסת , אפשר להביא את הדברים עד לדימויים קטסטרופליים .
אני יכול להעלות על הדעת שחבר כנסת יעשה עבירה פלילית חמורה אפילו בתוך משפחתו , תוך הפעלת אלימות על אשה או ילד .
ואז יבוא פתאום מישהו ויאמר : הרי השלום חשוב יותר
הרי השלום הוא תוחלת ותכלית חלומותינו , ואתה עכשיו מוכן לסכן את המבנה הקואליציוני הרעוע ולסכן את תהליך השלום ?
מן הטעם הזה ומטעמים נוספים שאמרתי כאן , אני חושב שאנחנו צריכים ללכת להצבעה גלויה .
חברי הכנסת , כשמעמידים על כפות המאזניים את הפירות הבאושים שהולידה שיטת החשאיות מול העיקרון שהפרגוד מאפשר לחבר הכנסת להצביע לפי מצפונו האישי , גובר בעיני האינטרס הציבורי האומר שחבר הכנסת צריך לתת דין לציבור הבוחר אותו בכל הצבעותיו , וגם בהצבעות בעניין הזה .
אני רוצה לומר – אני מדבר רק בשם עצמי – אינני רואה שיטה שתכפה עלי הצבעה בניגוד למצפוני , גם אם יהיה הדבר הזה בהצבעה גלויה .
לא מפחד , לא חושש ואעשה זאת בגלוי כפי שאני מאמין שאני צריך לעשות זאת .
חברי הכנסת , אנחנו נצטרך לבחון את שאלת החסינות , אורכה , רוחבה .
אני יודע עד כמה יש פנים לכאן ולכאן בדיון הזה .
אבל אני חושב שבסיכומו של דבר אנחנו צריכים ללכת להצבעה הגלויה כדי להיות הוגנים יותר .
אין לשכוח ששיטת הבחירות הולכת ומשתנה .
הציבור שופט את נבחריו .
אני רואה בכך שינוי חיובי , ואני חושב שחבר הכנסת צריך להתייצב .
אני גם רוצה לומר כאן אפילו נימוק שהזכיר אותו יושב-ראש הכנסת הזאת , חבר הכנסת שבח וייס , מנוסה מאוד , חכם ומכיר את דרכי הכנסת .
כאשר עומדים מאחורי הפרגוד ומצביעים , כפי שהצביעה הכנסת בעניין חבר הכנסת פנחסי , ואחר כך הציבור בשוק , נדהם מן ההחלטה , ומתחילים רננה , לחישה וניחוש מי הצביע איך , מי תמך ומי לא תמך , מה היו שיקוליו של זה ומה היו שיקוליו של זה .
ואז פתאום כולנו נחשדים , כולנו עומדים מאחורי הפרגוד הזה ובכולנו נותן הציבור סימנים ואותות על כך שהבטחנו מה שאסור היה להבטיח .
חברי הכנסת , הושגו הרבה השגות בנושא זה .
המשיגים יעלו כאן אחד אחד ויציגו את עמדותיהם .
יש כאן השגות של חברי הכנסת שתומכים בכך שהעיקרון יהיה אותו עיקרון , אבל רוצים לבודד אותו לעניינים אידיאולוגיים , לחופש ביטוי , לחופש תנועה .
מי שמשלה את עצמו , שהניסיון לקבוע כלל של הצבעה במליאה בנושאים כביכול פליליים , ואחר כך הניסיון לבודד זאת לנושאים אידיאולוגיים יותיר אותנו בעניין הזה שלמים – טועה .
כל פעם כאשר תהיה איזו הסרת חסינות , והיועץ המשפטי לממשלה יחליט להעמיד לדין חבר כנסת , יבואו הטיעונים שזה נופל בגדר הצד האידיאולוגי .
אנחנו הרי יודעים .
ואז ועדת הכנסת לא רק שתעסוק ללא הרף בשאלות , האם היועץ המשפטי לממשלה נהג בתום לב והאם יש ראשית ראיה , אלא היא גם תוגיע את עצמה ללא הרף בשאלה , האם מקרה פלוני נכלל בתוך ההגדרה הזאת וראוי להצבעה גלויה , או שמא הוא ראוי להצבעה חשאית ?
צר לי לומר כאן , אני מעריך מאוד את חברי הכנסת שהשיגו את השגותיהם להפרדה .
אני יודע את זה .
אבל לאחר שהוא יגיש את מה שיגיש כנגד חבר הכנסת רן כהן , יבוא ויטען חבר הכנסת , שכל מעשה שהוא עשה , כל פלילים כמעט שהוא ביצע , אם חלילה ביצע , נכנס בגדר האידיאולוגיה שלו .
וכך אנחנו נצטרך לעמוד כאן ולהוגיע את עצמנו ללא הרף .
אני גם חושב , חבר הכנסת צוקר , שצריך מידה של יציבות כאן בבית הזה , שצריך לקבל החלטה שהיא ברורה : מצביעים בגלוי – מצביעים בגלוי ;
מצביעים בחשאי – מצביעים בחשאי .
ללכת לקודקס של מה שבגלוי ומה שבחשאי , נוסף על המצב היום , כאשר ועדת הכנסת , בחלק , מצביעה בגלוי , והמליאה בחשאי – נראה לי שזה מסבך את העניין , גורם לאי-הבנתו , חלילה גם בתוך הבית הזה , אבל בוודאי בציבוריות הישראלית .
חברי הכנסת , אני מעריך מאוד את המשיגים .
אני אומר את זה כאן , אני יודע מי הם .
אחד אחד הם יעלו כאן , והם אנשים רציניים מאוד שהשקיעו מחשבה , והעיקרון מעסיק אותם .
ואני גם אומר כאן באמת במלוא הכנות , שאני יודע שהנושא איננו חד-משמעי .
אין פה אמת צרופה בצד אחד .
ובכל זאת אני חושב , וזה הדבר אשר אני עומד לבקש כאן , שהכנסת תקבל את ההמלצה של ועדת הכנסת לעבור לתהליך של תיקון התקנון , לעבור להצבעה גלויה בכל עניין שקשור להסרת חסינות , ואנחנו נבחן את העניין .
תעבור שנה , יעברו שנתיים .
אם נגלה , חלילה , שהתהליך הזה היה תהליך לא נכון
לצערי , חבר הכנסת צוקר , אני רואה עננים מתקדרים בכל מיני כיוונים .
ואני מציע לעצמנו שנלך אל הדרך החדשה הזאת בזהירות , מתוך בחינתה .
ובסופו של דבר , אם נגיע , חלילה , למסקנה שיש פה היבט קואליציוני , שיש פה התעמרות שלטונית , הכנסת הזאת ריבונית גם לשנות מדרכיה .
נדמה לי , וכך סברה ועדת הכנסת עם הרוב שלה , שהגיעה השעה לעשות את השינוי .
תודה רבה .
הבעיה שלך היא העיקרון או ההצבעה הפרסונלית ?
לא ספציפית ;
מבקש זאת חבר הכנסת שאתה מדבר עליו .
איך תצביע אז ?</text></doc><doc><name>ממלא - מקום ראש הממשלה ושר החוץ ש' פרס:</name><text>אדוני היושב-ראש , כנסת נכבדה , אני מבקש להביע את השתתפותי ואת השתתפות הממשלה כולה באבלן של משפחת בכר ומשפחת פורר , אשר שכלו את יקיריהן בהתקפת הטרור הנפשעת בוואדי-קלט .
דרור בן ה - 25 , וערן בן ה - 23 , יצאו לטייל לתומם באחד המקומות היפים של ישראל , ונפלו במערכה על השלום .
הם קורבנות של שנאה יוקדת , של רשעות מטמטמת .
ארגון " הג'יהאד האסלאמי " כבר קיבל עליו אחריות לביצוע הפשע .
הדבר מבהיר לא רק מי האחראי למעשה , אלא גם מה כוונתו .
אנשי הדמים הללו הם אויבי השלום .
לא רק את המטיילים התמימים ביקשו לרצוח , אלא גם את תקוות השלום .
הם רצו לחסל הן את תקוותם של הישראלים , והן את תקוותם של פלשתינים רבים .
את יד הזדון הרימו לא רק על דרור וערן , אלא גם על ההסכם הישראלי-הפלשתיני .
כך עשו גם המחבלים שניסו לבוא בדרך הים ולבצע פיגוע המוני בחוף בצפון המדינה .
הצלחתו של חיל הים לסכל את המזימה , אסור שתרדים את העירנות שלנו .
להיפך , ההצלחה חייבת לשמש לנו אות אזהרה והתראה .
אויבי השלום זוממים להכשילו , משום שכל קיומם תלוי בהמשך מצב האיבה , ובבוא השלום לא תהיה להם תקומה .
לכן הם מנסים לפגוע בנו וגם , כפי שפורסם ברבים , בצמרת אש"ף .
הרצח בוואדי-קלט וניסיון החדירה מהים בצפון עדיין אינם הניסיונות האחרונים .
קרוב לוודאי שיהיו ניסיונות נוספים לטרפד את השלום על-ידי מעשי טרור , רצח וחבלה .
משום כך ישראל עומדת על זכותה המלאה , וגם על חובתה המקיפה , למנוע היווצרות של חלל ביטחוני ריק גם בתקופת המעבר .
ישראל וכוחות הביטחון שלה יגנו על האזרחים ועל האוכלוסייה הפלשתינית הנתונים לשלטוננו , ואת הטרוריסטים ואת אויבי השלום היא תרדוף עד חורמה ולא תניח להם .
גם בעתיד הקרוב יימשכו ניסיונותיהם של אויבי השלום לשפוך דם , לגרום סבל , לפגוע בחפים מפשע .
משטה בעצמו האדם המאמין שבסכין קצבים , או בכדורים מן המארב , ניתן לסכל מהלכים היסטוריים .
העולם הולך ונפרד מציידי אדם .
ההתנקשות בשלום , שבו מעוניינים ישראלים וערבים כאחד , יוצרת קואליציה של אינטרסים , שעד כה נחשבה לדמיונית בלבד .
כלומר , נוצר כורח שגם ישראלים וגם פלשתינים יפעלו נגד הטרור .
עכשיו יש לא רק לנו עניין להתגבר על הטרור , אלא גם לשכנינו חייב להיות עניין כזה .
הרי גם נגדם מכוונת הסכין .
שיתוף האינטרסים חייב להוביל לשיתוף פעולה למען השגתם .
ישראל מוכנה לפעול שכם אחד עם כל גורם באזור שיהיה מוכן לבלום את הטרור .
יחד נוכל להבטיח לאמהות ישראליות ולאמהות פלשתיניות כאחת , כי בניהן שיצאו לדרך , ישובו הביתה בשלום , באין אימת מתנקשים עליהם ומורא מחבלים על דרכיהם .
עדיין לא הגענו אל המנוחה ואל הנחלה .
ייתכן שמעשי טרור עוד צפויים לנו ולשכנינו .
אולם אנו מתקרבים לשלב שבו יתברר , שלטרור אין עתיד וסופו לגווע .
אם לא נעשה את מה שהמרצחים הללו רוצים שנעשה , אם לא נוותר על השלום , אם לא נפסיק את ביצוע ההסכמים שכבר נחתמו , אם נוסיף לחתור להסכמים נוספים – ידעך גם הטרור מחוסר התכלית שבו , כפי שהמלחמה הכוללת הולכת ודועכת מחוסר התוחלת שלה .
כוחות הביטחון יוסיפו למלא את תפקידם לסיכול מעשי טרור ולמניעתם , ללכידת טרוריסטים ולהעמדתם לדין .
אולם אנחנו יודעים היטב , שאין די בצעדים צבאיים לבדם .
ביצוע ההסכם הישראלי-הפלשתיני , מימוש תוכנית האוטונומיה , שיפור יסודי של המצב הכלכלי-החברתי בשטחים יסייעו גם הם להורדת רמת האלימות .
הרי הטרור הוא נשקם של המיואשים , שאין להם מה להפסיד בהווה ואין להם תקוות לגבי העתיד .
אוכלוסייה שיש לה מה להפסיד , חברה שיש לה תשתית כלכלית מוצקה ויש לה תקווה לעתיד טוב יותר , אינה נוטה לאפשר לנצרות פתוחות לסכן את ציפיותיהם הצודקות של בניה .
חברי הכנסת , היעדים העומדים לפנינו הם אפוא הבטחת ביטחון כל התושבים וכל היישובים באוטונומיה ומחוצה לה .
עם ביצוע נאמן של ההסכם עם אש"ף ייתכן המשך נמרץ של תהליך השלום עם כל שכנינו , ובניית מזרח תיכון חדש , שיתייחס ואף יענה לאתגרים החדשים של תקופתנו .
ביצוע ההסכם עם אש"ף , כפי שאושר בכנסת , יצמצם את משטח החיכוך בינינו לבינם
ויטיל על הפלשתינים אחריות לשמירת החוק והסדר .
הוא יחזק את האינטרס המשותף בשמירת השלום ובהתגברות על הטרור .
אין עם אחד צריך לבחור את מנהיגי העם האחר , ואין עם אחד צריך לאסור את הפושעים של העם האחר .
הממשלה נחושה בדעתה להמשיך במדיניות השלום , המחזקת את הביטחון הלאומי ואת הביטחון האישי .
ממשלה זו הבטיחה לעם ולכנסת לשפר את מצב הביטחון , והיא מקיימת את אשר היא הבטיחה , למרות הקורבנות הכואבים .
האמת היא , שהביטחון האישי בערי ישראל ובדרכיה גדול היום ממה שהיה בעבר .
שינוי זה נובע משילוב אמצעים ביטחוניים ויוזמות מדיניות .
אסור לוותר על אחד משני הרכיבים הללו של האסטרטגיה הלאומית שלנו .
אין לוותר על אמצעי הביטחון במקום ובזמן שהם מתבקשים ואין לוותר על הצעדים המדיניים המתבקשים מאליהם .
חברי הכנסת , לא נעשה את רצון האויב .
לא נפסיק את תהליך השלום רק מפני שאויבי השלום רוצים בכך .
להיפך , נדבוק במדיניות השלום והביטחון שלנו ביתר תוקף .
אדוני היושב-ראש , ממשלת ישראל מצפה להפוך את ההסכם עם הפלשתינים להצלחה גדולה .
אחרי מאה שנות איבה מתחילים לבקוע ניצני האינטרסים המשותפים שלנו , ולא רק בתחום המאבק במגמות הרדיקליות והטרור , אלא גם בתחום הכלכלה והחברה .
די אם נזכיר את אוצרות הטבע המשותפים לנו , את הפוטנציאל האנושי הקיים בתוכנו .
מה שהיה בעבר גורם מפריע ומפריד יכול להיות בעתיד הקרוב לגורם מסייע ומלכד .
למדנו במחצית השנייה של המאה ה - 20 , שאין די במתן תעודת זהות לאומית .
צריך ליצור תשתית כלכלית איתנה , כדי שממשל עצמי לא ייהפך לכישלון כלכלי צורב , כפי שקרה בכמה מדינות ביבשת האפריקנית .
שכן שטוב לו , הוא גם שכן טוב יותר .
בעקבות החלטת הכנסת נכנסו הדיונים להילוך גבוה .
בפגישה שקיים ראש הממשלה בקהיר עם יושב-ראש אש"ף , סוכם להקים את ועדת התיאום , שתתכנס למשך חודשיים בטאבה , ואת הוועדה לקישור , שתתכנס מעת לעת בקהיר לטפל בבעיות עקרוניות שיועלו במשא-ומתן השוטף .
בראש ועדת התיאום יעמדו , מצד ישראל , סגן הרמטכ"ל , האלוף אמנון שחק ;
בראש ועדת הקישור יעמוד , מצד ישראל , שר החוץ .
לצורך זה נצא מחרתיים לקהיר , לישיבה הראשונה של הוועדה .
אנו רואים בהסכם עם הפלשתינים לא הסכם בעל אופי מסחרי , אלא הסכם בעל אופי היסטורי ;
לא הסכם בין מנהיגים , אלא הסכם בין עמים .
מחר יתחיל בתוניס הסבב הרביעי של המשא-ומתן הרב-צדדי , במפגש של הוועדה לענייני פליטים .
פליטים ודרישות של פליטים יש לשני הצדדים , לא רק לצד אחד , וצריך לדון בתביעות כולן בכובד-ראש ובהתייחסות כוללת .
בראש משלחת ישראל עומד סגן שר החוץ יוסי ביילין .
עצם בואה של משלחת ישראלית בגלוי לתוניס היא סממן נוסף של נורמליזציה ביחסים .
ישראל מצפה להעמקת הנורמליזציה ביחסים עם מדינות צפון-אפריקה .
אין עוד עילה לסכסוך בינינו , ואנו מושיטים יד לשלום ולשיתוף פעולה פורה , עמוק ואמיתי עם ארצות אלה .
בוושינגטון יימשך המשא-ומתן עם משלחות סוריה , לבנון , ירדן והפלשתינים .
במשא-ומתן עם הפלשתינים יידונו הבעיות שנותרו לגבי האוטונומיה , לרבות הבחירות למועצה והיקפה .
בהקשר זה הריני להודיע לכנסת על חלוקת המשלחת הירדנית-הפלשתינית לשתי משלחות נפרדות , לאור בקשתן שלהן ולאחר שהגענו למסקנה כי החיבור בין שתי משלחות אלה אינו עשוי עוד להועיל להתקדמות במשא-ומתן .
הפרדה זו תחול גם על השיחות הרב-צדדיות .
חברי הכנסת , אנו מעוניינים להגיע להסכם מלא , פומבי והיסטורי עם שכנינו ממזרח , עם הממלכה ההאשמית .
ברוח זו התנהלה גם השיחה המשולשת הפומבית – בין נשיא ארצות-הברית , יורש העצר הירדני ושר החוץ של ישראל .
הזכרתי ליורש העצר כי היסטורית , בנים אנו לאב אחד , אברהם , וגיאוגרפית שכנים אנו לאותו ים , ים-סוף ;
לאותו מדבר – מדבר הערבה , לאותו אוצר טבע – ים-המלח ;
לאותו נהר – הירדן .
אלה יכולים להיות סלעי מחלוקת , והם גם יכולים להיות , כפי שאנחנו רוצים , מקור של עושר עצום לירדנים , לפלשתינים ולישראלים כאחד .
דרכי תחבורה כלכליות , מניעת בזבוז בהקמת תשתית , כגון נמלי תעופה ונמלי ים כפולים , שמירה על ערכי התיירות , הקפדה על ניקיון המים , ירידה לעומק הפוטנציאל של המינרלים בים-המלח ומיצוי היופי הנדיר של ים-סוף , לרבות שינוי פני הנוף של הערבה ופיתוח חקלאות אינטנסיבית ומודרנית – אלה עשויים לגאול אנשים רבים מהעוני , עוני המפרנס מחאה ואלימות כאחת .
אנו מעוניינים בירדן מצליחה , גם כלכלית ;
כפי שהוכחנו לא אחת בעבר , אנו מתייחסים בכבוד אמת לעצמאותה של הממלכה ההאשמית .
אנו הצענו הקמת משולש כלכלי , משולש פורה , שישמש מנוף לשיתוף פעולה מרחיק לכת .
שיתוף פעולה כזה לא יבוא במקום ההסדרים המדיניים , אלא כתוספת עליהם .
הסכמנו לשם כך להקים ועדה משולשת , המורכבת משני נציגים אמריקנים , שני נציגים ישראלים ושני נציגים ירדנים .
שמחתי להיווכח שיורש העצר הירדני , שדרך אגב גם מדבר עברית , חושב במושגים דומים .
בוושינגטון אנו מוכנים להמשיך את המשא-ומתן עם סוריה ולבנון , כפי שנמשיך את השיחות עם הירדנים והפלשתינים .
אנו שואפים להגיע להסכם עם סוריה .
רק הסכם כולל של כל המדינות במזרח התיכון יהיה הסכם שלם באמת .
כל משא-ומתן עם אחד מארבעת המרכיבים צריך להתנהל בהיגיון משלו , על רגליו שלו .
אולם המטרה היא , שאין להשאיר שום פצע פתוח על גופו של המזרח התיכון .
אנו אומרים לסורים בשפה חד-משמעית : אנו מוכנים לנהל אתכם משא-ומתן הוגן , משא-ומתן בין שווים , משא-ומתן שיאפשר לפשרה הוגנת לגשר על פחדים מובנים , הן בצד הסורי והן בצד שלנו .
אנו רוצים להבטיח , בראש ובראשונה , את צורכי הביטחון של ישראל , בלי להתעלם מצורכי הביטחון של סוריה .
אנו רוצים בשלום שאיננו רק עניין מילולי או ראוותני , אלא בשלום שיהווה מציאות חדשה ומבטיחה לשני העמים כאחד .
אנו מציעים להסיר את המגבלות המיושנות של משא-ומתן בערוץ צר , הצהרתי , בעל אופי מוגבל , ולפתוח לרווחה דיאלוג מתאים , כנהוג בימינו .
חברי הכנסת , אין לנו עניין באדמה לבנונית או במים לבנוניים או בפוליטיקה של לבנון .
אדרבה , אנו מעוניינים בלבנון עצמאית , שאיננה מסכנת את שלמותה הפנימית שלה ואיננה מהווה סכנה לביטחון שכנותיה .
אם תהיה ללבנון מדיניות אחת וברורה , מדיניות משל עצמה , ואם ללבנון יהיה צבא אחד , בלי הכנופיות החמושות של ה " חיזבאללה " , תוכל לבנון לחזור לעצמה ולמשא-ומתן אמיתי אתנו .
חברי הכנסת , בעקבות אישור הכנסת את ההסכם עם אש"ף , יצאתי בשליחות הממשלה לעצרת האו"ם , לפגישות עם נשיא ארצות-הברית , סגנו ומזכיר המדינה , עם יורש העצר הירדני , עם נשיא פורטוגל , עם קנצלר גרמניה , עם מזכיר האו"ם ועם שרי חוץ של 36 מדינות .
מצאתי אהדה חסרת תקדים למדינת ישראל .
מצאתי נכונות שלא ידעתי כמוה , לסייע לנו בפיתוח הכלכלי שלנו , לבצר את המעמד הבין-לאומי שלנו , וכמובן בראש ובראשונה לסייע בחיזוק תהליך השלום שעורר , ניתן לומר זאת ללא הפרזה , הערצה כללית בעולם כולו , כמעט ללא נימה של ביקורת , ללא סימן של צל .
הקהילייה האירופית החליטה , למשל , לזרז את המשא-ומתן עם ישראל , כדי ליצור לה מקום מיוחד משלה במרחב הכלכלי של אירופה .
רוב הבקשות שלנו לשיפור היחסים עם השוק המשותף נענו , ואף הוצע מיוזמתם להעלות את מעמדנו בשוק המשותף לחברה נלווית , במקום מצבנו הנוכחי .
במהלך ביקורי בעצרת האו"ם חודשו או כוננו יחסים עם עוד חמש מדינות : בורקינו פאסו , גבון , מאוריציוס , קמבודיה וטורקמניסטן .
נוסף על אלה , גם גאנה הודיעה על רצונה לחדש היחסים הדיפלומטיים עם ישראל .
באו"ם עצמו בולטות מגמות חיוביות שלא ידענו כמוהן בעבר לגבי ישראל .
כך , למשל , מתגבשת החלטה המברכת על ההסכם הישראלי-הפלשתיני , ובמקביל מדינות רבות פועלות כדי להסיר מסדר-יומה של העצרת החלטות אנטי-ישראליות שגויות , אנכרוניסטיות .
בוושינגטון התקיימה ועידה לסייע בתהליך השלום במזרח התיכון , שבה נאספו התחייבויות בהיקף של 2 מיליארדי דולר לסייע לביצוע ההסכם בינינו לבין הפלשתינים .
את הוועידה ניהלו מזכיר המדינה ושר האוצר של ארצות-הברית , וישראל היתה מיוצגת על-ידי שר החוץ ושר האוצר של ישראל .
היה לנו חלק ניכר בארגון הוועידה ובאיסוף התמיכה הכספית .
לאלה שאומרים " עניי עירך קודמים " , אני צריך להוסיף , שאם מדובר בעניי עירך , הרי גם עוניה של עזה הוא עוניה של עיר הנמצאת תחת שלטון ישראל .
עד עכשיו , מול העוני הזה , ניצבה ישראל לבדה .
עתה יש גם התייצבות עולמית .
העוני היה תמיד כר פורה רוש ולענה , רוש של שנאה ולענה של אלימות .
ברצוננו לעקור את העוני מכל המזרח התיכון , שכן מזרח תיכון משגשג כלכלית
שכן מזרח תיכון משגשג כלכלית יהיה גם מזרח תיכון מאוזן ביטחונית .
שכן מזרח תיכון משגשג יאפשר גם קליטת עלייה , כראוי גם למדינת ישראל .
וכאן המקום להתייחס לנושא של פיתוח האזור כולו ותפקידנו בו .
בדברנו על הפיתוח במזרח התיכון עלינו לענות על שתי שאלות : מהו מקומה של ישראל בפיתוח האזור , ומהי הדרך הנכונה לפתח אותו .
אשר לישראל , חברי הכנסת , אין לנו עניין להשתלט על כלכלת המזרח התיכון .
ויתרנו על שליטה על שטחים לא כדי שנהפוך לשולטים על משקים .
תקופת ההשתלטות , הפוליטית והכלכלית , באמצעות ספינות מלחמה או כפייה פוליטית , חלפה ועברה מן העולם .
היום זה עולם המתחרה במוצרים ובשירותים , בלי שמישהו ינסה לעורר את חמת זולתו על-ידי ניצול וכפייה .
ישראל גם לא רוצה להופיע כארץ מתנשאת , שבאה ללמד לקחים את זולתה .
כל מה שאנחנו אומרים הוא , שמה שדרוש לרווחת העמים כולם באזור – וצריך להעדיף באזור את טובת העמים על פני הרגלי השליטים – כל מה שדרוש הוא , לפתור את הבעיות הגדולות של כל עם בפתרון אזורי , כאשר אין פתרון אחר או טוב יותר מאשר פתרון אזורי .
נושא המים , המלחמה במדבר , התיירות , מירוץ החימוש , ניתנים לטיפול רק בדרך של הסכמים אזוריים ;
לא בכפייה , לא במלחמה , לא בהשתלטות , אלא רק בשיתוף פעולה אמיתי , בהנמכת החומות הכלכליות , כפי שנעשה הדבר באירופה או בארצות-הברית .
גם כאשר עם שומר על תעודת הזהות שלו , הגבולות לא צריכים להפוך למעצורים כלכליים .
ודאי שיש באזור ממשלים שונים , זו לא אירופה , וודאי שיש באזור הבדלים גדולים ברמות הכלכליות של המדינות שבו .
אבל לפחות בארבעה נושאים אפשר , לדעתי , להגיע להסכם , גם כאשר קיימים הבדלים ולמרות קיום ההבדלים .
א .
אם האזור לא יילחם יחד במדבור , האזור כולו ייהפך למדבר .
במדבר לוחמים באמצעות מים
באמצעות ניצולם הנכון , באמצעות מיחזורם האפשרי של המים , באמצעות המתקת מי הים
באמצעות מדע , טכנולוגיה ותכנון .
ישראל הגדילה את תוצרתה החקלאית שנים-עשר מונים במשך רבע מאה , כתוצאה משימוש מושכל במדע ובטכנולוגיה , בלי להגדיל את שטחיה המעובדים ובלי שתזכה
לשפע של מים נוספים .
ב .
הטבע וההיסטוריה בירכו את אזורנו
הטבע וההיסטוריה בירכו את אזורנו באטרקציות תיירותיות חסרות תקדים .
נצחיותה של ירושלים , עוצמתן של הפירמידות , יופיים של היכלי פטרה , עמודיו של בעל בק , הם אתרי תיירות חסרי משל , וזה באזור ששמיו כחולים ומזג האוויר שלו קייצי .
תיירות יכולה להעניק מאות אלפי מקומות עבודה , למשוך שקט וליצור אינטרס לשמור על השקט .
מה שבעבר היה תפקידו של חיל מצב , יכול בימינו להיות פונקציה של תיירות אזורית גדולה .
ג .
עלינו לארגן כהלכה תשתית כלכלית מודרנית באזור , צינורות של נפט , של גז , של מים , של דרכים שיובילו רכבות ורכב , נמלי תעופה
אתה מומחה לארכיאולוגיה , ועכשיו דנים על העתיד .
נמלי תעופה וים חדשים
תפסיק להתנהג בצורה כזאת .
מספיק .
שמע בשקט .
מר בני בגין , איש ההדר המובהק , שב פעם אחת בשקט ותפסיק להיות לא-עצמך .
חבל עליך .
עלינו לארגן כהלכה תשתית מודרנית , צינורות שיובילו נפט , גז ומים , דרכים שיובילו רכבות ורכב , נמלי תעופה וים חדשים
טלקומוניקציה מודרנית , שתהפוך את הקרבה הגיאוגרפית של האזור ליתרון כלכלי לכל תושביו .
ולבסוף , במאמץ מתואם עלינו להקטין את ההוצאות השליליות – מירוצי חימוש מופרזים , צבאות מנופחים בגודלם , משטרים היונקים את כספי משלם המסים לצורך קיום משטרות חשאיות וצנזורות קטלניות שחלפו זמנן .
כל אלה ממילא לא יזכו לסיוע חיצוני ואין להם עוד מקום בעולם שבו מסכי הטלוויזיה מראים לנוער בכל הארצות כיצד אפשר לחיות בחופש , בקדמה , בתנועה , בהתקדמות – לא אחורה , לא ביושן , לא בפחד , לא באימה .
חברי הכנסת , זו שעת רצון גדולה לעמנו , לעם היהודי .
זו שעת רצון גדולה לארצנו , למדינת ישראל .
זו שעת רצון גדולה לאזורנו , לשכנינו הערבים והאחרים .
לא נבוז לקטנות , אבל גם לא נשקע בקטנות
נשמור על כוחנו הביטחוני כדי לנפץ אלימות ולהרתיע אויבים , אבל גם נפתח שערים גדולים לעלייה היהודית , גם נפתח שערים לרווחה למזרח תיכון חדש , שיאפשר לכל תושביו להיכנס למאה הבאה לצד הזוכים , לא לצד המפסידים , לצד המקווים , לא לצד המיואשים .
שנבוא כל שבועיים
אני מבקש שהתשובה תהיה ביום אחר .
חבר הכנסת משה קצב מציע לנו להסיר את המסכה .
הוא בכלל מציע לי לכתוב שירים .
אני שומע שבכל רגע עומדת להיוולד תוכנית חדשה של הליכוד .
אני רוצה להשיב מחר .</text></doc><doc><name>רחבעם זאבי (מולדת):</name><text>הם ניצחו אתכם על-ידי טרור .
ארץ-ישראל זה לא קטנות , ארץ-ישראל זה לא קטנות .
איש מהממשלה לא נמצא כאן , בדיון מדיני .
יטריחו עצמם ויבואו הנה .
אני מדבר כיהודי .
אני מתגאה בזה
תוריד אותו .
למה לא ?
לנו יש 12 שבטים ולך יש סטלין .
אני מכיר
סיכוי להתאבדות , זה מה שאתה רוצה .
למה אתה לא רואה ?
הכי קרוב אליך .
אדוני היושב-ראש , שוב שולחן הממשלה ריק .
הם יעשו בכוונה , כדי שאני לא אדבר .
לא .
תזמין אותם .
לא הקשבת .
כבר ציינו את זה .
הוא מדבר כבר 20 דקות .
אדוני היושב-ראש , לא יכול להיות דבר כזה .
בשעה 18:30 סוגרים את הטלוויזיה .
אתה נותן לו לדבר 20 דקות , זה על חשבוני .
אדוני היושב-ראש , חברי הכנסת הנוכחים , ראשית חתמו בבהילות ובחיפזון על הסכם העקרונות , ואחרי זה התחילו לבדוק את המשמעויות , וגילו שבר אחר שבר ואסון רודף אסון .
ההסכם הכי משמעותי והכי גורלי לעם ישראל בדורנו נחתם כלאחר יד , בלי להתייעץ עם הרמטכ"ל , המפכ"ל , ראש השב"כ , מתאם הפעולות בשטחים ומטותיהם .
מהם .
מהם אני יודע .
שאלת , נענית .
מהם אני יודע .
הם הועמדו בפני עובדה מוגמרת , וכל הבדיקות נעשו בידי שני אקדמאים אנונימים , במצוותו של סגן שר החוץ יוסי ביילין .
מי שהיה אתמול-שלשום פודל נהיה לרב-מג , שפרס מנגן בניצוחו ורבין מרקד לצליליו .
רבין עצמו נהיה פודל של ביילין עם תיווך של פרס .
אם אמרו בעבר שרבין יומרץ , הרי במציאות רבין חודש וזויאד , מלשון חד"ש וזיאד .
התוכנית המדינית של המפלגה הקומוניסטית , האנטי-ציונית , שברקורד שלה שותפות עם המופתי הירושלמי ואשר סרה לפקודתו של הרודן האנטישמי סטלין , התוכנית שלה אומצה על-ידי יצחק רבין , ואוי לעיניים שכך רואות .
מי יגול את החרפה הזאת מעל מפלגת העבודה , שראשוניה בנו את הארץ הזאת .
ראש הממשלה הולך מדחי אל דחי , הוא מזמן לעצמו פגישה שנייה עם רב-המרצחים ערפאת בקהיר , ודווקא ב - 6 באוקטובר , שהוא יום " הניצחון " של המצרים לציון מלחמת אוקטובר .
עוד לפני כחודש הציג רבין סלידה מפגישה עם הרוצח מתוניס , ועתה הוא יוזם פגישה נוספת , כאילו זה הכרחי שדווקא הוא ייפגש אתו , ובכך הוא מעניק , בלי דעת , מעמד של ראש מדינה לראש הכנופיה הגוססת המתקראת אש"ף , ובכך הוא מחיה אותה ומחזק אותה .
עוד אנחנו מלווים לקבר את הצעירים שנרצחו בוואדי-קלט , מזנק יוסי ביילין לתוניס לזרועותיו האוהבות של ערפאת .
הנאהבים והנעימים .
יש אצל הערבים חלוקת עבודה .
29 ארגונים מתנגדים להסכם עם היהודים והם ממשיכים להרוג יהודים , ואילו אש"ף , שכל ישותו אומרת שלום כביכול , לוחש : זה לא אני , הם רוצים לרצוח את השלום .
היהודים מאמצים זאת וההצגה נמשכת .
הורגים יהודים , והיהודים אוספים כספים למען מדינת פלשתין בהקמה , ועוד מחוות ככל שיגיד יוסי .
גם אנחנו מתנגדים להסכם השלום הזה , האם אנחנו רוצחים בשל כך ?
ויש חלוקת עבודה בין ממשלת ישראל לבין ערפאת , שלפיה אנחנו נתפוס את אנשי ה " חמאס " והוא יגנה זאת .
מאז נחתם ההסכם עם הפלשתינים נהרגו ארבעה יהודים ומספר חללינו באינתיפאדה מגיע ל - 189 .
אתמול רצחו אותנו מפני שאין משא-ומתן מדיני והיום רוצחים אותנו מפני שיש משא-ומתן .
הערבים פועלים בתבונה ובבטחה , צעד אחרי צעד , בתורת השלבים להקמת מדינה פלשתינית מהנהר עד לים .
רבין יכול להכחיש עד מחרתיים שלא נדבר על ירושלים , אבל אמש דיבר פייצל חוסייני עם השר שחל על ירושלים .
הם מרגילים אותנו לכך שחוסייני הוא השר לענייני ירושלים , ואנחנו נלכדים במלכודת הזאת .
איפה התבונה המדינית של יוצאי חלציה של מפא"י ?
פרס אומר לנו שאנחנו אנשי האתמול , ואילו הוא ומרעיו הם אנשי המחר .
כן , אנחנו בארץ-ישראל בזכות האתמול של עמנו , בזכות ההבטחה האלוקית , בזכות 12 השבטים שהתנחלו בארץ הזאת , בזכות השופטים והנביאים והמלכים , בזכות בר-כוכבא ולוחמי מצדה .
כן , אנחנו אנשי האתמול , שרוצים להחזיר את האתמול לארץ הזאת .
אנשים בלי אתמול מוצאים את המחר על גדות ההדסון .
פרס אומר לנו שהעולם השתנה .
מה השתנה ?
אתמול רצחו אותנו מפני שאנחנו יהודים , והיום רוצחים אותנו מפני שאנחנו יהודים .
מה שהשתנה הם חולשת הדעת , העייפות והרפיון אצל ממשלת רבין-זיאד .
מה שהשתנה זה אובדן האמונה שלכם ברעיון הציוני ובחזון של מדינת היהודים .
מה שהשתנה זה איבוד מצפן ומצפון במפלגת העבודה , שאחריתה מביישת את עלומיה .
לא השתנה דבר בעולם , שמצדיק להתחיל בפירוק המדינה .
העולם היה ונשאר צבוע , והוא לא יזיל דמעה על חיסול מדינת ישראל .
העולם ומנהיגיו נשארו נאמנים לאינטרסים של נפט ושל כסף ושל השקעות ושל שווקים , ומה לו ולשיבת ציון ?
ומלה אחת לחברים בש"ס : תפסיקו להלך בין הטיפות וליהנות מכל העולמות .
אם תורת ישראל היא מורה הדרך שלכם , הרי אין כמצוות יישוב הארץ .
אתם דבקים בססמה נואלת של קדושת האדם על פני קדושת האדמה .
עליכם להבין שמשום קדושת חיי האדם היהודי , צריכה להיות מתחת רגליו אדמה יהודית , ואם זו תחסר ואם עליה ייאחזו קלגסי ערב – לא תהיה תקווה לאדם היהודי .
רבין הסכים לתת לערפאת את נפת יריחו , ואלו הם 300 קילומטרים רבועים , כמעט כל בקעת-הירדן , אבל לנו הוא מספר על הצ'ופצ'יק של יריחו .
כך הוא עשה גם עם הגולן .
בתחילה – לא יעלה על הדעת לסגת משם ;
אחר כך – סנטימטרים ;
אחר כך – נסיגה בגולן ;
ולבסוף נסיגה מן הגולן , מכל הגולן .
כך גם עם בקעת-הירדן .
תחילה היא היתה אצלו נדבך חיוני בהגנת הארץ , ויש עליה קונסנסוס , וזה נכתב גם במצע המערך .
אחר כך – יריחו תחילה ;
בסוף – אתם יודעים את הסוף .
שר החוץ פרס , הראש הבלתי נלאה של המגבית המיוחדת של פלשתין , עושה ימים ולילות בגיוס כספים למען מדינת אש"ף .
מדינות ערב , השופעות פטרו-דולרים , לא מעלות תרומה , אבל היהודים נתבעים לתת .
פרס מסביר להם כמה זה חשוב .
אלה הם מעללי רבין ופרס , המונהגים על-ידי ביילין , שפועל לפי מצוות זיאד .
אסיים בדבריו של אורי צבי גרינברג שאמר : לא אחטא בשפתי אם אומר בשירי – השטן בעצמו השטין בדמם .
תודה .
לפי תורת השלבים קבעו באש"ף – לקבל מהיהודים כל מה שאפשר לקבל בדרכי נועם ואחרי זה שחרורה המלא של פלשתין , מדינת פלשתין , מהנהר עד הים .
זה כתוב אצלו באמנה הפלשתינית שלא בוטלה מעולם .
במילון כתוב : ציפור החיה על נבלות .
שלושה רבעים מארץ-ישראל .
לא שמעתי כמובן .
ומותר למחות על כך .
עשר סיעות דיברו , והממשלה לא מסוגלת לסיים את הדיון .
זה תכסיס שקוף .
זה פיאסקו .
לכן צודק חבר הכנסת רענן כהן .
אתם עושים צחוק .
היום מסכימים רק עם אש"ף</text></doc><doc><name>מיכאל איתן (הליכוד):</name><text>ההסכם לא אושר בכנסת .
תדייק .
תגיד , שמעון , את החרם הערבי הצלחת לבטל ?
תגיד , שמעון , מה עם החרם הערבי ?
את הנגב כבר הפרחת ?
ססמאות .
אני שומע במתח את כל הדיון ורציתי לשאול אותך שאלה .
לכן רצתי .
כאשר אתה צריך להצביע אתה חושש מחברי מרכז מפלגתך , ולכן אתה רוצה שיינתן לך מפלט להצביע באופן חשאי .
כאשר אתה נבחר לכנסת מטעם מפלגתך , האם אתה אומר לחברי מפלגתך : דעו לכם , אני לא אצביע לפי מה שאתם חושבים או לפי מצע המפלגה , אני אצביע לפי מצפוני .
האם כך אתה נבחר לכנסת , או אתה נבחר על בסיס ההנחה שאתה משרת את המפלגה שלך ואת חבריך , ובסופו של דבר אתה תבוא ותישפט על-פי הביצועים שלך
למה אתה מפחד ?
תגן על עמדתך לפני חבריך .
אתה מפחד מחבריך .
חברים הואשמו באמצעי התקשורת שהם הצביעו בהצבעה חסויה נגד הסרת החסינות של פנחסי .
יכול להיות שהואשמו על לא עוול בכפם .
למה שלא יוכלו להגן על עצמם ?
במה עוזרת
באותה מידה יש חברי כנסת שאצלם זה משתנה להיפך .
על זה אין ויכוח .
למה רק בהצבעה הזאת , אולי בעוד הצבעות ?
אולי בעניין ארץ-ישראל או בענייני ביטחון של כל עם ישראל ?
תזכור את הנימוקים שלך .</text></doc><doc><name>תופיק זיאד (חד"ש):</name><text>סלחנו .
בזמן שלכם היה גרוע יותר .
אני עוד לא התחלתי .
אני מוכן לחזור למקומי .
אם תפסיק את הישיבה עד שנציג הממשלה יבוא , אני מוכן לחזור למקומי .
אני עוד לא התחלתי , אדוני .
אני מוותר על
אדוני היושב-ראש , רבותי חברי הכנסת , פסגת קהיר בין רבין לערפאת היא התחלת העבודה השחורה לביצוע הסכם פסגת ושינגטון .
זו התחלת העבודה השחורה – לנקוט את הצעדים שיש לנקוט להצלחת תהליך השלום .
ההבנה ההדדית בקשר לוועדות המשותפות והמכניזם לביצוע הסכם עזה ויריחו תחילה באה להמחיש את הרצון הרציני אצל שני הצדדים ללכת קדימה , וזאת למרות ההתנגדות של המתנגדים , פה ובשטחים הפלשתיניים .
היא באה להזים את האשליות של אלה שמשלים את עצמם שיש אפשרות לעצור את אבן השלום , שכבר התחילה להתגלגל מראש ההר .
אני מדגיש שהכוונות הכנות והרצון הטוב הם הביטחון שיעזור להתגבר על כל הפרובלמטיות ועל כל הבעיות והמכשולים שיש בדרך , והבעיות והמכשולים האלה הם לא מעטים .
יש להצביע על העובדה שהפלשתינים הם הצד החלש , היותר חלש ;
הם הצד הכבוש .
אין להם מטוסים , אין להם טנקים , אין להם צבא של מעצמה אזורית כמו ישראל .
ואין להם , לא נשאר להם על מה לוותר .
והמקסימום שהם רוצים הוא לממש את זכות ההגדרה העצמית ואת הריבונות הלאומית שלהם .
לכן אני חושב , ואני מדגיש , שכל התקדמות תלויה בצד הישראלי , שהוא הצד היותר חזק , השולט בשטח והמחזיק בידיו את מה ששלו ואת מה שהוא של הצד האחר , הפלשתיני .
זה הדבר הראשון .
דבר שני .
אנחנו כבר שברנו את המכשול העיקרי .
המכשול העיקרי הוא תמיד נקודת ההתחלה , הצעד ההתחלתי .
וזה היה ההכרה ההדדית ולחיצת היד בין שני המנהיגים , הישראלי והפלשתיני .
רבותי חברי הכנסת , צריכים לעכל את העובדה שיש מצב חדש , שהוא שונה מהותית מהמצב הקודם .
הסיבוב היה של 180 מעלות .
הסיבוב של ההגה הכניס אותנו אל חדש , שהוא מלא נחת נפשית , מלא ירק , אוויר צח ותקווה בוערת לכינון השלום הצודק , הכולל והיציב , שכולנו חלמנו עליו עשרות בשנים .
לא חשובה עכשיו העובדה שמה שקרה בשבועות האחרונים היה אפשרי בסוף שנות ה - 70 .
ולא חשובה עכשיו העובדה שהליכוד והימין הקיצוני מנעו את הדבר הזה שנקרא סוף שנות ה - 70 .
לכן שילמנו , שני העמים , מחיר גבוה מאוד ומכאיב מאוד לשני הצדדים .
הדבר הזה לא חשוב .
החשוב הוא מה שקורה היום ומה שיקרה בימים הבאים .
ואני גא להגיד , שתנועתנו הפוליטית היא האמא והאבא של הפתרון הזה במשך עשרות בשנים .
אבל גם זה לא חשוב היום .
מה שחשוב היום הוא , שיש לקלוט את העובדה שפתרון של שלום צודק , כולל ויציב , הוא בלתי אפשרי בלי זכות ההגדרה העצמית לעם הערבי הפלשתיני ובלי התגברות על המכשולים העיקריים הקשורים בעמדה הישראלית .
והמכשולים העיקריים הם ירושלים – בעיית ירושלים , בעיית הפליטים של 1948 , זכות ההגדרה העצמית של העם הערבי הפלשתיני , זכותו למדינה משלו ובעיית הגבולות הסופיים .
עמדתנו שונה מהותית מהעמדה המוצהרת של הממשלה ושל מפלגת העבודה , עמדתנו בנושאים האלה ידועה .
אמרנו לכם תמיד , שיש להתקדם לכיוון השלום ואפשר להתקדם בכיוון השלום , אם תשמעו לקולנו .
אחרי עשרות שנים הממשלה שמעה לקולנו .
אני אומר לכל חברי הכנסת מכל הסיעות : תשמעו עכשיו מה אנחנו אומרים לכם , תישמעו לקולנו , עכשיו , במקום שנשלם , שני העמים , עוד מחיר יקר בדרך אל השלום .
זה הדבר השני .
והדבר השלישי : משימתו של ערפאת קשה הרבה יותר ממשימתו של רבין .
ערפאת הוא המנהיג , הוא בעל הסמכות , אבל בכל זאת המשימה שלו קשה הרבה יותר מזו של רבין וממשלת רבין בהתמודדות עם המתנגדים להסכמים , מכיוון שערפאת וההנהגה הפלשתינית נמצאים במצב של כיבוש , של סבל , של רעב , ואלה דברים שליליים , שהמתנגדים יכולים לנצל אותם בצורה שלילית .
שם גם אין ממשלה , אין צבא , עדיין אין משטרה , ויש פלגים מזוינים .
זה עושה את ביצוע המשימה קשה עוד יותר לפלשתינים .
לערפאת אין מדינה , אין לו בשטח ממשלה
אני גיניתי .
אתה כנראה חבר כנסת חדש , אבל כבר הספקת לשמוע כמה גינויים שלי בקשר לפעולות מסוימות .
אני לא מגנה את המאבק נגד הכיבוש .
גיניתי הרבה , חבר הכנסת .
אם אתה מתכוון לוואדי-קלט , אני בא לזה , אבל אם אתה רוצה להקדים תרופה למכה – אני מגנה את הפעולות האלה , מה שקרה בוואדי-קלט ומה שקרה בלוד עם טולדנו .
גיניתי הרבה .
אתה כאילו מגלה את אמריקה .
אתה לא מגלה את אמריקה .
כבר עשרות שנים אנחנו מגנים את הפעולות האלה , ותמיד אמרנו שהמטרה הצודקת מחייבת אמצעים צודקים .
תמיד אמרנו את זה .
נוסף על כך אזכיר מה שאמרתי : ערפאת בקושי יכול לשמור על עצמו מפני כל ניסיונות ההתנקשות בחייו .
רק בשבוע שעבר התגלתה מזימה , תוכנית לרצוח אותו ולרצוח אחרים , כמו פייצל חוסייני וחנאן עשראווי .
זה הדבר השלישי .
תשמע את הדבר הרביעי , חבר הכנסת יהלום .
והדבר הרביעי הוא השאלה הגדולה .
ואני שואל אתכם דווקא , את ממשלת ישראל ואת כנסת ישראל .
השאלה הגדולה היא : איך יכולה ישראל לעזור להנהגת אש"ף להתגבר
אני עוד לא התחלתי .
על המצב ?
קודם כול בהסכם שיהיה מקובל .
אפשר לעזור , אם יהיה הסכם מקובל במסלול הסורי , שיהיה מבוסס על נכונות לנסיגה מרמת-הגולן לפי לוח זמנים מוסכם .
שנית , שחרור העצורים והאסירים הפלשתינים .
רבותי , אלה שבויי מלחמה , אלה חלק מהבעיה , חלק אינטגרלי מהבעיה .
אלה הנהגות לאומיות , אלה " טרייד-יוניוניסטים " , סופרים , משוררים
מהנדסים , רופאים .
הם חלק אינטגרלי מהפתרון , והם בעלי היכולת .
תשמעו , שחרורם הוא גם לטובת ישראל .
אלה הם בעלי היכולת לביצוע כל הסכם ולביצוע כל צעד המתחייב מהמצב החדש .
הדבר הרביעי : יש להפסיק את המצוד אחרי המבוקשים ולהפסיק את מדיניות אגרוף הברזל .
כל הדברים האלה יכולים לעזור להוציא את האוויר מהמפרשים שלכם , אתם המתנגדים .
והדבר החמישי בקשר אליכם , אתם הימין , הימין הישראלי , הפושט רגל , המבולבל .
אתם עשיתם טעות פטאלית כשהתנגדתם להסכמים , ועכשיו אתם קוצרים את הפילוג ביניכם .
זעקת נתניהו , למשל , הזעקה : ההסכמים האלה הם סופה של מדינת ישראל .
איזו בכיינות דמגוגית .
איזו בכיינות דמגוגית , כשנתניהו אומר : על ערפאת להעניש את ג'ורג' חבש .
אני מסיים .
הוא אומר : על ערפאת להעניש את ג'ורג' חבש .
אם לדבר באותה שפה , אני אומר שעל רבין להעניש את נתניהו והאחרים שמתנגדים להסכם .
האמת היא תמיד דו-צדדית ;
העמדה שלכם בקשר למשטרה הפלשתינית .
מה אתם רוצים ?
אתם מדברים על סדר , אתם מדברים על ביטחון , על כל מיני דברים , ולא רוצים משטרה שתדאג לדברים האלה ?
איזו צביעות .
אתם רוצים לפוצץ את ההסכמים , אתם רוצים להפוך את ההסכמים האלה למלחמת אזרחים פלשתינים , אחרי שחשבתם להפוך את זה למלחמת אזרחים בתוך ישראל .
אתם הפסדתם את המערכה הפרלמנטרית ואת המערכה הציבורית , ואתם צריכים לרדת מהעץ הגבוה שטיפסתם עליו .
אני מסיים .
שני משפטים אחרונים .
אתם מדברים על בחירות חדשות ועל משאל עם ?
הרי תפסידו .
אני גומר , אני גומר .
תפסידו או לא תפסידו , הבעיה היא עקרונית .
קיימת ממשלה בישראל שנשענת על רוב מינימלי של 61 , חלק מהם ערבים .
תתפוצצו
אני מסיים בעיקר : אתם בנויים , חברי הליכוד
הליכוד ובעלי בריתו הקיצונים בנויים אידיאולוגית ופוליטית על הטרגדיה הישראלית-הפלשתינית .
אתם בנויים , פוליטית ואידיאולוגית על טרגדיה , על המשך הטרגדיה .
לא , להיפך , זה בתוך שני המשפטים .
אתם בנויים על הטרגדיה הזאת , שגורמת לקורבנות , להרס , לדם ולדמעות .
אני מסיים אדוני .
אני מסיים .
לא נותנים לי לומר את המשפט האחרון .
לא נותנים לי לסיים משפט .
לא נותנים לי לסיים משפט .
השלום פירושו
משפט סיום .
אתם בנויים על הטרגדיה הזאת .
השלום מהווה את הסוף , את אובדן הקרקע שעליה אתם עומדים .
אבל למרות הכול השיירה תמשיך בדרך שלה .</text></doc><doc><name>לימור לבנת (הליכוד):</name><text>אני משתדלת , סהדי במרומים .
מה אתה נוזף בי ?
אין רוב לקואליציה .
אין רוב לממשלה .</text></doc><doc><name>רון נחמן (הליכוד):</name><text>יש אזרחים מסוג שני .
אבל הם לא שומעים כאלה דברים זה 20 שנה .
ומה עם הר-ברכה ?
יש גם שילה .
ביפו יש חסן-בק .
היא מייצגת את אש"ף .
נכון , אבל ניפגש בעוד שנתיים ונראה
אני בעד להיפגש בישראל יפה אבל בלי אש"ף .
איפה זה פלשתין ?
מכפר-סבא תראה את פלשתין בעוד תשעה חודשים .
ראיתי אותם .
ראיתי את משה דיין , זיכרונו לברכה , ב - 1973 .
ראיתי אותו מזיע בטלוויזיה ב - 1973 .
אני מדבר על עובדות היסטוריות .
איך עושים את זה ?
שאלה .</text></doc><doc><name>עוזי לנדאו (הליכוד):</name><text>לעולם לא .
זה מגוחך .
צריך להפסיק עליית יהודים , כי זה
אולי תדבר קצת על תוכנית
אולי קצת על מדבור , אדוני השר ?
על מדבור ?
זה המאור הגדול או המאור הקטן ?</text></doc><doc><name>סילבן שלום (הליכוד):</name><text>שתי מדינות .
הם באו מ " הצופים " , הפלשתינים האלה .
הקומוניזם – בשיא פריחתו .
המשטרה תחפש את הרוצחים של ואדי-קלט , היא תחפש אותם , תמצא אותם ותעניש אותם .</text></doc><doc><name>משה קצב (הליכוד):</name><text>אדוני היושב-ראש , חברי הכנסת , אדוני שר החוץ , בניגוד לחלק מהחברים שלך פה באולם , אנחנו חושבים שאתה מוכשר מאוד .
למה לא תפרוש , תתפטר , תתמסר , אדוני שר החוץ , לאחר כל כך הרבה שנים של מה שאתה הגדרת שנים של עשייה ?
אגב , הנאום שלך היום היה העתק מדויק של זה מלפני שבועיים .
לא היה לך מה לחדש מאז , במשך השבועיים האחרונים ?
חזרת על אותם טיעונים
תואיל בבקשה , אדוני שר החוץ .
אתה מופיע בפני מליאת הכנסת , תתייחס בכבוד .
למה באמת לא תתפטר ?
תוכל לשבת בניחותא , לכתוב דברי הגות , פילוסופיה , אוטופיה , אם תרצה .
התחלת לכתוב שירים .
זה יהיה פנטסטי : בתחנה המרכזית , בכל מקום , ישירו את השירים שלך .
אולי כך לפחות לא תזיק , אדוני שר החוץ , למדינת ישראל .
אני אוהב גם את השירים בתחנה המרכזית , אני חושב שיש לו שיר יפה .
אני רוצה ליהנות מהכישרון הגדול הזה של כתיבת שירה .
אני חסיד של הפזמונים בתחנה המרכזית .
חבר הכנסת רן כהן , לאחר שהשווית בין המחנה הלאומי לבין ה " חמאס " , מוטב שתמלא את פיך מים ותשב בשקט .
תמלא את פיך מים .
לך תרחץ , לניקיון פיך , חבר הכנסת רן כהן .
תתבייש לך , איך אתה מעז לדבר עלינו .
אתה צריך , שר החוץ וממלא-מקום ראש הממשלה , להסתכל אל הפינה הימנית שם , אל חברי הכנסת של רק"ח , לבקש מהם סליחה .
במשך שנים פגעת בהם , התעללת בהם , והיום אתה אימצת את המדיניות שלהם , את המצע שלהם .
חלף חודש
חלף חודש מאז החליטה הממשלה להכיר באש"ף ;
חלף חודש מאז החליטה הממשלה להניח את היסודות למדינה הפלשתינית ;
חלף חודש מאז החליטה הממשלה להסכים לקיום משא-ומתן על מעמדה של ירושלים ;
חלף חודש מאז החליטה הממשלה להסכים להצפת יהודה ושומרון במיליון פליטים ויותר ;
חלף חודש מאז יצרה הממשלה תפנית וסיכנה את התהליך שכל כך התפללנו לו – תהליך השלום .
אתם מסכנים את תהליך השלום ומשבשים את הסיכוי הקטן שהיה קיים כדי להגיע אל השלום בינינו לבין העם הערבי .
בואו נראה מה קרה מאז החליטה הממשלה להכיר באש"ף .
מאז החליטה הממשלה להכיר באש"ף גברו פעולות הטרור .
היה ניגוד חריף בין דברי האוטופיה של שר החוץ לבין הפתיחה בדבריו : אנחנו כולנו מזועזעים מהרצח השפל בוואדי-קלט .
אנחנו שולחים את תנחומינו למשפחות השכולות , משפחת בכר ומשפחת פורר .
אולם , אדוני השר החוץ , איך זה מתיישב עם דברי השלום הכלל-עולמי , האוטופיה שאתה מנסה פה להעתיר עלינו ?
הרי זו תוצאה של המדיניות שלכם .
הטרור לא גווע .
עכשיו יש הכרה באש"ף , עכשיו יש שלום , עכשיו יש תיירות .
יש עכשיו להקות שירה , יש להקות ריקודים , יש פסטיבל של בלונים , מפריחים יונים .
מה אתם מדברים ?
צריך שיהיה מעשה טרור , חבר הכנסת תופיק זיאד ?
איפה השלום שאתם הטפתם לו כל השנה הזאת ?
מעשי רצח שפלים וברוטליים וניסיונות פיגוע קשים .
ועוד הממשלה מתכוונת לשחרר רוצחים מבתי-כלא , רוצחים ובהם גם את אסירי " חמאס". עשרה ארגונים מסוכנים ממשיכים להכריז שהם מתכוונים להמשיך ולהילחם בישראל עד חורמה , זה לאחר הכרת ממשלת ישראל באש"ף .
ירדן , שנחשבה כמי שיכולה לשתף אתנו פעולה , מאז אתם הכרתם באש"ף היא מפוחדת , וכנראה בהחלטה שלכם הבאתם קץ על השושלת ההאשמית .
מאז החל תהליך השלום , אדוני היושב-ראש , סוריה לא התבטאה בצורה כל כך חריפה כמו שהתבטאה בחודש האחרון .
סוריה מאיימת להפסיק את שיחות השלום עם ישראל , וזה לאחר שהממשלה הזו החליטה להכיר באש"ף .
היא נעשתה קיצונית יותר , זועמת יותר .
החרם הערבי נמשך .
אתה יודע את זה טוב מאוד , ממשלות ארצות-הברית וארצות ערב , בהן מצרים , הציעו לממשלות הקודמות , שאתה היית חבר בהן : תפסיקו את ההתנחלויות ואנחנו נבטל את החרם הערבי .
מיהרתם להקפיא את ההתנחלויות בלי לקבל תמורה .
מיהרתם להכיר באש"ף בלי לקבל תמורה , והחרם הערבי נמשך , ואתם עומדים שוב חסרי אונים ואין לכם מענה .
העולם הערבי לא ממהר להכיר בישראל , וראש הממשלה עצמו הביע את מלוא תסכולו מכך שהעולם הערבי איננו מתלהב מהכרה של ממשלת ישראל באש"ף .
שר האוצר מדבר על תוכניות לקיצוצים בתקציב בגלל החלטת הממשלה , אבל באותה עת מתחייבים לאש"ף להעביר לו 25 מיליון דולר מכספי משלם המסים הישראלי , כדי להביא לשיקום הכלכלה ביהודה ובשומרון .
אתם דוחפים להקמת ברית עתידית בין המדינה הפלשתינית ביהודה ובשומרון , לבין עבר הירדן הפלשתיני , לבין עירק וסוריה , וארבע המדינות הללו יחד יחברו כדי לסכן את קיומה של מדינת ישראל .
אבל לא רק עשרת ארגוני הטרור ששוללים את קיומה של ישראל , בועטים .
לא רק סוריה זועמת , לא רק ירדן .
בואו נראה מה אומר יאסר ערפאת , בעל-הברית שלכם , שהפך להיות היועץ והשותף שלכם כדי לשמור על ביטחונם של אזרחי ישראל .
זה האיש שיצטרך למנוע מעשי פיגוע ומעשי טרור נגד ישראל .
מה אומר יאסר ערפאת , אחרי חתימת ההסכם , רבותי , לא לפניו , אלא לאחר החתימה בוושינגטון .
אומר יאסר ערפאת : החתימה היא מימוש בתוכנית השלבים , היא חוליה בדרך לכינון המדינה הפלשתינית .
הוא ייאבק , אומר יאסר ערפאת , למען השלמת שחרור כל הטריטוריה הפלשתינית .
הוא מדבר , יאסר ערפאת , לאחר חתימת ההסכם , על החזרת כל הפליטים וכינון מדינה פלשתינית שבירתה בירושלים .
זה האיש שאתם חתמתם אתו הסכם .
לא רק זאת , יאסר ערפאת , בדיונים פנימיים באש"ף , אומר : ראש ממשלת ישראל , יצחק רבין , מוכן לוויתורים בירושלים .
על אילו ויתורים בנושא ירושלים אתם הסכמתם ליאסר ערפאת , שהוא מדווח עליהם לעמיתיו בארגון אש"ף ?
מדוע אתם שותקים כאשר יאסר ערפאת קורא למדינות ערב שלא להכיר בישראל ?
מדוע אתם לא מגיבים כאשר יושב-ראש ארגון אש"ף , יאסר ערפאת , לא משנה את האמנה הפלשתינית ?
מדוע הוא לא מוכן אפילו לכנס את המועצה הלאומית הפלשתינית כדי לשנות את האמנה הפלשתינית ?
והוא אפילו טוען שאין לו כוונה לשנות את האמנה הפלשתינית .
ועל כל אלה אתם שותקים .
יאסר ערפאת עוד מכריז , אחרי חתימת ההסכם , שהאינתיפאדה תימשך .
הוא לא מוכן , כך הוא הודיע , לקחת אחריות למעשי פיגוע של ה " חמאס " .
אדוני שר החוץ , תואיל לתת לנו תשובה – מה יקרה אם יתברר שכל הקונצפציה שלכם היתה מוטעית ?
הרי כבר קרה לכם בעבר דבר דומה .
מה יקרה אם יתברר שוב שטעיתם , שכל הנחות היסוד , כל ההנחות הבסיסיות , כל התפיסות שלכם היו מוטעות ?
מה יקרה אם יתברר פתאום שטעיתם ?
האם יש דרך נסיגה ?
האם יש לכם אפשרות לחזור בכם ?
עדיין לא מאוחר .
תבטיחו ערבויות .
שימו בלמים .
אנחנו מציעים לכם הצעות .
היום נציע הצעות חיוביות שתואמות את ההכרזות שלכם בימים האחרונים .
נבחן אתכם היום אם אתם רציניים וכנים ואחראיים מספיק כדי לתמוך .
אדוני שר החוץ , יש לך בהחלט זכויות גדולות במדינה , אבל אתה גם נושא באחריות להרבה חטאים , עוונות שלך , אישיים .
כבר לפני ארבע שנים פעלת בניגוד לחוק , כאשר קיימת מגעים עם אש"ף בתוניס .
אתה תדרכת את אש"ף כבר לפני ארבע שנים .
כבר לפני ארבע שנים תדרכת את אש"ף איזו טקטיקה לנקוט כלפי ממשלת ישראל , אילו צעדים , אילו אסטרטגיות , אילו טקטיקות , ואני לא צריך להביא פה הוכחות .
אני מפנה אותך לעיתונות הגלויה מלפני ארבע שנים , ינואר 1990 , ואת מה שאמר עליך אז הנשיא הנוכחי , עזר ויצמן .
אני פונה לחברי הקואליציה פעם נוספת : אל תחלקו את הבית הזה לכאלה שחפצים בשלום ולכאלה שאינם רוצים בשלום .
אין לכם שום מונופול על השלום .
השלום הוא משאת נפש של כל חברי הכנסת , של כל בני העם היהודי .
אנחנו רוצים שלום , שלום אמיתי , שלום קבוע , שלום עם ביטחון לישראל , שלא יהיה בו שום פיתוי לארצות ערב לרצות להשמיד אותנו .
אנחנו פונים דווקא מתוך אחריות ודאגה לגורל השלום .
אנחנו פונים אליכם בקריאה שלא לפגוע בסיכויי השלום , לעצור רגע , לבחון שוב את התפיסות שלכם .
אדוני יושב-ראש הכנסת , בעקבות דברי ראש הממשלה ושר החוץ וההכרזות שלהם בשבועות האחרונים , לאחר שחתמו על ההסכם עם אש"ף – הבה נעמיד במבחן את הכוונות שלהם .
אנחנו מתנגדים , כמובן , להסכם ולמדיניות של הממשלה .
אנחנו ממשיכים להתנגד בכל תנאי להכרה באש"ף .
אנחנו מתנגדים להקמת מדינה פלשתינית ביש"ע בכל תנאי , ולהצפת יהודה ושומרון במיליון פליטים נוספים מעבר לגבול .
אבל ניסחנו פה חמש הצעות , חמש החלטות שאנחנו קוראים לכנסת להתלכד מאחוריהן .
אם מפלגת העבודה תתמוך בחמש ההצעות האלה , סימן שהיא אחראית והיא נאמנה להצהרותיה .
אם מפלגת העבודה תצביע נגד , סימן שמפלגת העבודה שוב נוהגת בצביעות , בכחש ובמרמה .
החלטה אחת , נראה אתכם .
1. ירושלים השלמה תישאר מאוחדת בריבונות ישראל .
האם אתם תעזו להצביע נגד הסעיף הזה ?
נראה .
2. בכל הסדר מדיני יובטח ביטחונם של אזרחי ישראל ויישמר חופש הפעולה המלא של זרועות הביטחון ברחבי יש"ע לסיכול פעולות חבלה וטרור נגד יהודים והענשת מבצעיהן .
3. הכנסת שוללת את זכות השיבה לפלשתינים .
4. הכנסת שוללת הקמת מדינה פלשתינית בין הירדן לים .
5. יובטח המשך קיומם של כל היישובים היהודיים ברחבי יש"ע .
מצדנו , אם תרצו להצביע על כל סעיף בנפרד , נסכים לכך .
אם תרצו להצביע במקשה אחת , גם כן נסכים , אבל האמינות שלכם , היושר שלכם והאחריות הלאומית שלכם יעמדו במבחן בהצבעה על סעיפי ההחלטה כפי שהגשנו אותם היום .
אני שולל את ההסכם .
ההסכם הזה מסוכן , ההסכם מהווה סכנה לקיומה של המדינה .
האם אתה מסכים לפגוע באחדותה של ירושלים ?
אתה מסכים ?
האם אתה מסכים להקים מדינה פלשתינית ?
רבותי , אל תיתממו .
אל תיתממו .
אלה הן החלטות , הכרזות והצהרות של ראש הממשלה ושר החוץ ;
מתוכן שאבנו את ההצעות הללו .
אתם רוצים להמשיך לתמוך בהסכם , תמשיכו לתמוך בהסכם .
אבל מידת הכנות , האחריות , היושר שלכם עומדת למבחן בהצבעה על הסעיפים הללו .
אלה לא המצאות שלנו , אלה ציטוטים מתוך ההכרזות .
תנו לזה גיבוי ותוקף של החלטה מחייבת של מליאת הכנסת .
בזה תיבחנו .
יוסי שריד , אם אתה רציני , אני מוכן להשיב לך .
אדוני
אדוני היושב-ראש , הרי זו לא הצעת אמון בממשלה .
הרי לשר החוץ אין חשש שהממשלה תיפול היום .
אני מציע לשר החוץ ולממשלה שלא להיבהל .
הצעות ההחלטה אינן עומדות בניגוד להצהרות הפומביות שלכם .
לכל היותר , הן יכולות להסיר את המסכה מעל הפנים שלכם .
אני מציע , אדוני היושב-ראש , לפנות בקריאה לממשלה .
לשר החוץ אין מה לחדש .
הוא יודע בדיוק מה להשיב לחברי הכנסת .
יואיל שר החוץ להשיב על דברי הנואמים .
נקיים הצבעה .
אני מציע למפלגת העבודה , אף שנדמה לה שכרגע אין לה רוב להצעות ההחלטה : נגבש הצעת החלטה משותפת , שתתקבל ברוב של 90 עד 100 קולות , וכך יצאו הכנסת והממשלה ומדינת ישראל נשכרות .
אפילו בעד זה יש רוב בכנסת עכשיו .</text></doc><doc><name>שאול יהלום (מפד"ל):</name><text>אין ברירה , נקבל את זה באהבה.. .
בסך הכול חצי שנה .
היא מקיימת את הבטחותיה ?
אנחנו בעד הגינות עד הסוף
איך אתה אומר על הממשלה הזאת שהיא מקיימת את הבטחותיה ?
הרי אתה יודע שכל מה שהיא עושה מנוגד למה שהצהיר ראש הממשלה לפני הבחירות .
קראתי .
כל מה שאתם עושים מנוגד למצע .
תגיד בפירוש – לצאת מהגולן .
אנחנו ידידים ותיקים .
שמעתי שמרצ הולכת עם רוני מילוא .
ברוך השם .
זה עוד היה חסר לנו .
אוי , אוי , אוי .
איך אתה חושב
אני מסביר לחבר הכנסת דראושה .
אולי נעשה עכשיו הפסקה ?
התרעת קודם , אדוני היושב-ראש .
נכון .
זה חשוב , חשוב .
זה בלוף , זה לא נכון .
אף אחד לא רצה לרצוח את ערפאת .
זה הכול בלוף לקראת המועצה הפלשתינית .
זה בלוף , זה בלוף , זה בלוף .
זה הכול בלוף .
הרוצחים .
רוצחים , רוצחים .
אלה רוצחים עם דם על הידיים .
רוצחים .
הם היום השוטרים במשטרה הפלשתינית .
הוא מדבר חצי שעה .
לא , לא , לא .
הוא אמר לוי ופנחסי .
הוא לא הזכיר את דרעי .
תשמע מה אומר
בדיוק הפוך ;
זה לא נכון .
אתה חושב שממך אפשר ללמוד ?
כל מה שאתה אומר צריך לעשות ההיפך .
אתה אומר לי לפנות את מקומי ?
אי-אפשר לעשות דילים חשאיים ?
את נגד קריאות ביניים ?
כמו אצל פנחסי .
גברתי היושבת-ראש , זו השגה אחת .
זו השגה אחת .
לא , בחשאיות .
זה מוכיח שצריכים הצבעה גלויה .
יש הבדל בין הקהל שלו ובין מצפונו ?
המצפון שלי צריך להיות לפי הקהל שלי .
בהצבעה בעניין פנחסי קמת עם חבר הכנסת מיקי איתן ואמרת : בושה וחרפה .
מה היה קורה לו היתה ההצבעה גלויה ?
זה סותר
אתה קמת אחרי ההצבעה ואמרת שזו בושה .</text></doc><doc><name>יהושע מצא (הליכוד):</name><text>זה שר עם איכות גבוהה .
הוא עוסק באיכויות .
אדוני היושב-ראש , כנסת נכבדה , אדוני שר המשטרה , בדיון האחרון כאן בכנסת , שהתקיים כאשר אישרנו , הצבענו על הסכם אוסלו , ישראל-אש"ף , מצא שר החוץ פרס , שאיננו כאן אתנו , לנכון לעשות שימוש לעגני בשמות .
הוא שיחק בשמות , הזכיר מצא מרור , שמיר .
היום , שלא ברתחת הוויכוח , אני רוצה להציע לשר החוץ פרס להתרחק כמפני אש מהתייחסות לעגנית לשמות של יריבים .
שהרי , כידוע , בבית התלוי אין מזכירים חבל .
השם פרס , אחרי הכול , לקוח מן העולם הזואולוגי , מאותו עולם חיות , שהמקרא עצמו מזכיר אותן בקטגוריה של חיות טמאות .
אני יודע מה שהמקרא מזכיר , ומזכיר את זה אף בחומרה גדולה יותר .
דווקא מפאת כבודו של שר החוץ , אני לא רוצה להוסיף מה שהמקרא מזכיר , ולא רוצה לחזור על מה שאמר חבר הכנסת רחבעם זאבי .
אבל אני מציע לפרס שלא יעשה שימוש לעגני בשמות , כי , כפי שאמרתי , הוא ימצא עצמו במצב מאוד מאוד לא נעים .
עם זה , אדוני היושב-ראש , כיוון שבעניין שמות אנחנו עוסקים , הרי בספר משלי אנחנו מוצאים את המשפט : מצא אשה מצא טוב ;
ואילו בקוהלת אנחנו מוצאים משפט אחר : מוצא אני את האשה מר ממוות .
קדמונינו , כשרצו לדעת טיבו של שידוך מהו , היו שואלים בקצרה : מצא או מוצא ?
אם התשובה היתה " מצא " , נחה דעתם .
אבל אם התשובה היתה " מוצא " , אוי לו ואבוי לו לאותו שידוך .
אתה יכול להעיד שכשמי כן הוא – " מצא " .
כאשר התשובה היא " מוצא " , כפי שאמרתי , ידעו כולם שאוי לו ואבוי לו לאותו שידוך .
אני רוצה להרשות לעצמי , אדוני היושב-ראש , לציין כי לגבי השידוך עם ערפאת , לגבי אותו שידוך , נאמנות או חוסר נאמנות של הממשלה לארץ-ישראל , אותו חוסר נאמנות של הממשלה לירושלים וקידומה של מדינה פלשתינית , הרי לפנינו דוגמה קלסית שניתן לומר על ממשלה זאת " מוצא". מוצא אני מר ממוות ממשלה זו , המסתירה מהכנסת ומהעם את האמת הפשוטה , אותה אמת כי נכנעה היא עצמה לארגון השחרור הפלשתיני .
אותה ממשלה שמצעידה את הפלשתינים לעבר הצפה של זכות שיבה , הצפה דרך אותו צ'ופצי'ק מעל הקומקום – משם צפויה לנו הצפה נוראה .
שר החוץ פרס הופיע היום בפנינו .
לאחרונה , הוא גם ציין זאת , מזדרזים לאחר כל רצח , עם האמירה שכולם משתתפים בצער , ואכן משתתפים בצער , אבל מייד מוצאים לציין : הרצח הזה בוצע על-ידי ה " חמאס". אמר היום שר החוץ פרס , ואני מצטט : לשכנינו יש אינטרס לבלום את הטרור .
אני שואל את שר החוץ , למה אין התביעה האלמנטרית , כבר לא אומר תביעה להפסיק את הרצח , כי אני מוכן לקבל , לצורך הוויכוח , לפי שיטתו של שר החוץ , שאין שליטה על ה " חמאס"; יבוא השלום , תהיה שליטה על ה " חמאס". יכול להיות , נניח .
יבוא השלום , ישכון שלום בין שני הצדדים , לא נצטרך עוד להספיד את מתינו .
אבל אותה תביעה אלמנטרית , כששר החוץ אומר שלהם יש אינטרס לבלום את הטרור , זה אלמנטרי לומר להם היום , כאשר הם מתכנסים בתוניס – למה לא יכול ערפאת לפתוח את המועצה הלאומית בגינוי ?
במה זה עולה לו – אם הכנות היא בדבריהם – לגנות את הרצח .
לפחות זה .
אבל אין גינוי של הרצח .
שר החוץ לאחרונה , לא רק בישיבה זאת ולא רק בכנס הקודם , מדבר על בניית מזרח תיכון חדש , אשר יענה על האתגרים החדשים בעולמנו .
ואני שואל את שר החוץ , באמת מתוך כוונה להבין : על איזה עולם חדש אתה מדבר ?
על יוגוסלביה-בוסניה ?
השיער סומר כשאנחנו רואים מה מתחולל בעולם הזה , שאיננו רחוק מאתנו .
על איזה עולם חדש אתה מדבר – על הטנקים שראינו לפני שבוע ברוסיה ?
על איזה עולם חדש – מי שיש לו טלוויזיה בכבלים רואה מה קורה בסומליה , רואה מה קורה בגרוזיה , רואה את הוויכוח בעולם בעניין סומליה , רואה מה קורה באנגולה , רואה מה קרה בעירק וכיצד צרים על עירק זו , שמהווה סכנה לאותו עולם חדש , רואה מה קורה באירן , רואה כיצד לבנון חוסלה על-ידי אותו שכן שאנחנו רוצים אתו שלום והוא לא ישחרר אותה מציפורניו .
אני באמת שואל : זה השלום ?
זה עולם מתחדש ?
אני שואל , לא כדי להרגיז ולא כדי לעקוץ , אני שואל את עצמי : האם שר החוץ שלנו לא הוזה הזיות כשהוא מדבר על עולם חדש ?
יכול לדבר שר החוץ על שלום במזרח התיכון , בינינו לבין מדינות ערב , בינינו לבין הפלשתינים .
אבל למה להלעיט אותנו בדבר שהוא הזיה ?
עולם בוער , עולם סוער , הרג וחורבן בעולם .
החזק מתקיים בו .
אנחנו רוצים להיות חזקים , אנחנו עומדים בעמדת כוח כדי שלא להתחסל בעולם הזה .
לדבר על עולם חדש ?
אני מציע לשר החוץ , לפני שיגיע להפרחת הסהרה , שיעסוק בהפרחת הנגב , ולפני שיגיע לחיסול העוני בארצות ערב – שיעסוק בחיסול העוני הגובר כאן בישראל , ולפני שרמת החיים במזרח התיכון הזה ובעולם כולו , על-פי תוכניותיו , תלך ותעלה , יעסוק בחיסול הפערים כאן בישראל .
הייתי אומר לשר החוץ , ראיתי את הפגישה עם יורש העצר הירדני .
אנחנו בסימן של לחיצות ידיים ובסימן של מפגשים , ואני מעריך את המפגש הזה , הוא מוסיף להתקרבות .
אבל אומר שר החוץ : הזכרתי לו שאנחנו בני-דודים .
טוב שהזכרת לו , אדוני שר החוץ , שאנחנו בני-דודים ;
הוא לא ידע .
אבל אתה בוודאי יודע , שבני-הדודים האלה שלנו יושבים של שני-שלישים מארץ-ישראל .
זאת הזכרת לו ?
בני-הדודים האלה , שיושבים היום ביהודה ובשומרון , רוצים מדינה נוספת .
את זה הזכרת לו ?
אתה משתבח בכך שהגענו למסקנה להפריד בין המשלחת הירדנית לפלשתינית .
מה פירושה של הפרדה זאת , לא שני אינטרסים של שתי משלחות ?
לא עוד מדינה לפלשתינים נוסף על ירדן ?
אני מכיר את הסיפור של פדרציה ושל קונפדרציה .
ערפאת תמיד עונה לך : אבל לפני כן יש מדינה , ורק אחר כך אפשר ליצור את היצור החדש הזה .
ריבונו של עולם , צריך לומר לבני-הדודים האלה כמה דברים על מה שאנחנו צריכים .
אני מציע לך , אדוני , בני-הדודים האלה שהם עצמם דודים , אולי קודם כול תגרום לכך שהם ישלימו בינם לבין עצמם לפני שישלימו אתנו ?
תשלים עירק עם אירן , ואירן עם מצרים
שייך .
אתה לא היית בזמן נאומו של שר החוץ , ידידי הטוב , הוא דיבר על בני-הדודים .
בשלב זה הדודים עצמם רוצים לאכול איש את רעהו , ומה שמאחד אותם זה הרצון לבלוע אותנו כמדינה .
אנחנו רואים , אדוני שר החוץ , מעל מסכי הטלוויזיה את הפלשתינים .
אנחנו שומעים אותם מדברים על זכות השיבה , והם מתכוונים לזה .
אנחנו שומעים אותם מדברים על ירושלים בירת ישראל , והם מתכוונים לזה .
אנחנו שומעים אותם מדברים על שחרור אסירי טרור , והם מתכוונים לזה .
אתם אומנם מכחישים , אבל לצערי הרב , במעשיכם אתם מעודדים אותם .
אני אביא רק את הדוגמה של אסירי הטרור .
למה הדיבורים האלה על שחרור , שאין לכם כוונה לשחרר ?
למה הדיבורים האלה ?
תשאל את שר המשטרה , מה קורה היום בבתי-הכלא , באילו איומים הוא נמצא היום , באילו תקוות ואשליות הם נמצאים .
אם זו לא אשליה , למה לא לומר להם , על-פי שיטתכם : אנחנו נשחרר אתכם , אבל בתום תקופת המעבר , בעוד חמש שנים , ננסה אתכם , נראה מה קורה .
הלוא אתם באים ואומרים , עזה ויריחו תחילה , ושם זה הפיך ;
אם הניסיון לא יעלה יפה , ניקח חזרה את עזה ויריחו .
נניח .
אבל אם תשחררו אסירים , אתם תוכלו לאסוף אותם חזרה ?
אדוני שר החוץ , אני מצטער לקבוע
אני מסיים בתוך חצי דקה .
אני מצטער , אדוני שר החוץ , בהזיותיך יצרת עגל זהב – תשתית כלכלית מודרנית באזור , אתה טוען ;
צינורות נפט , מים , תעלות , נמלי תעופה , נמלי ים .
אתה קורא לזה שעת רצון גדולה .
אני אומר לך , אדוני שר החוץ , זו לא שעת רצון , זו שעת לצון .
זו שעת לצון , כשאתה מדבר ומזכיר שעת רצון שכזו .
אם אתם רוצים להגיע לשלום , ואני מאמין שאתם רוצים להגיע לשלום , אני מבקש מכם לפרוס בפני הכנסת הזו את הדברים האמיתיים , את העובדות , ונפסיק לדבר על עולם שכולו הזיות , עולם שהוא כפי שתיארתי אותו , כולו סכסוכים .
מגיע לנו להגיע כאן לשעת שלום , אבל לא באמצעות הזיות ולא באמצעות אשליות שאנחנו מטפחים גם בקרבנו וגם בקרב הפלשתינים .
האשם , תקשיב , הוא רוצה להעביר אותך לצד השני .
איפה דראושה ?</text></doc><doc><name>אברהם הירשזון (הליכוד):</name><text>מתי ?
הורדתם את התקציבים של העלייה .
גם הם מבינים שזה לא רציני .
הם רואים שזה לא רציני .
גם הם , לא רק אנחנו .
15 שנה היה שלטון ליכוד ;
היה נורמלי .
תגיד לנו מה יהיה עם אריאל .
את זה לא שמענו .
זה יחזור אליכם כבומרנג .
15 שנים לא דיברתם
אתה טועה .
גם המפד"ל הולכת עם רוני מילוא .</text></doc><doc><name>זאב בנימין בגין (הליכוד):</name><text>שר הביטחון
גברתי היושבת-ראש , חברי הכנסת , אני מבקש להרחיב מעט את היריעה ולומר , שהכנסת בדרך כלל צריכה , לא תמיד זה קל , לבור לה את שביל הזהב בין היותה מבטאת את רצון הציבור , ובין היותה , חלילה , נכנעת לאופנות חולפות בציבור .
אביא דוגמה מן החודשים האחרונים .
חברים זוכרים את הדיון לפני כשנתיים בעניין בחירה ישירה לראשות הממשלה ;
אופנה מובהקת .
שמעתי לפני חודשים אחדים את שר החוץ שמעון פרס , בדבריו בסיעת מפלגת העבודה , אומר דברי הסתייגות שהזכירו לי מאוד את דברי ההתנגדות שלי לאותה אופנה לפני כשנתיים .
ועל כן עלינו להיזהר מאוד בחקיקה שיש בה משום היענות לאופנה .
אבל יותר מזה , בגילוי לב האופייני לו , חברי חבר הכנסת חגי מירום , יושב-ראש ועדת הכנסת , הודה לפני דקות אחדות מעל הדוכן שיש בחקיקה הזאת סממנים של חקיקה מיוחדת .
הוא הודה בכך שהאירועים האחרונים הנוגעים להסרת החסינות של חבר הכנסת פנחסי ולתביעה להסרת החסינות של חבר הכנסת דרעי הכתיבו במידה רבה – אולי אמר , מסוימת – את תהליך החקיקה הזה .
סליחה , לוי ופנחסי .
אני אסביר למה טעיתי , כנראה , מפני שאני זוכר את חברי חבר הכנסת מירום מביע עמדה לפני כחודש-חודשיים , ועל-פיה אין לשנות את החוק כל עוד תלוי ועומד עניינו של חבר הכנסת דרעי , באותו זמן שר .
לא עוסקים בחקיקה , בסדר .
אני חשבתי שזאת עמדה יותר נכונה , יותר מכובדת .
יש להיזהר מחקיקה מיוחדת , יש להיזהר מחקיקה אישית .
ועכשיו לעיצומו של עניין .
ברשותכם , חברי הכנסת , אקרא בפניכם את מכתב ההשגה שלי ליושב-ראש ועדת הכנסת , ואני אסביר מאוחר יותר מדוע אני מבקש לקרוא אותו כמות שהוא .
וכך כתבתי ליושב-ראש ועדת הכנסת ביום 23 באוגוסט 1993 , ו' באלול התשנ"ג : " אני מבקש להשיג על התיקון המוצע לסעיף 62 לתקנון הכנסת , ואלה נימוקי : א .
חוק חסינות חברי הכנסת נועד להגן על הכנסת וחבריה מפני שרירות לבו של השלטון .
החוק נועד לאפשר לחבר הכנסת – באמצעות הצבעה , הבעת דעה בעל-פה או בכתב , או על-ידי מעשה בכנסת או מחוצה לה – למלא את תפקידו , גם כאשר פעילותו היא לצנינים בעיני השלטון .
ב .
השלטון – הממשלה והמוסדות הכפופים לה – מתקיים על בסיס הרוב בכנסת ;
מבחינות רבות , הרוב בכנסת גם ניזון מן השלטון .
אם יתאנה השלטון לחבר הכנסת ויטפול עליו אשמת שווא , הוא ישתמש ברוב השמור לו בכנסת כדי לגרום להסרת החסינות .
הצבעה גלויה להסרת החסינות עלולה להעמיד את חבר הכנסת התומך בדרך כלל בממשלה בפני התנגשות גלויה בין צו מצפונו לבין מצוות עמיתיו .
אין בידינו שום ראיה לכך שבהתנגשות זו תגבר יראת המצפון על יראת מצליף הקואליציה ;
אין בידינו שום ראיה לכך שבהתנגשות זו יגבר מורא הציבור על מורא ראשי המפלגה ;
אין בידינו שום ראיה שבעניין מסוים דעת הרוב בציבור אכן משקפת את האמת ואת הצדק , ויש לשלטון דרכים להשפיע בהן על דעת הציבור .
ג .
שמא תאמר : לא ייתכן שבדמוקרטיה הישראלית יטפול השלטון אשמת שווא על חבר הכנסת ?
לפני שנים אחדות יכולנו לשאול את עצמנו : הייתכן שגוף שלטוני בישראל יטפול אשמת שווא של הריגה על אלוף בצה"ל ?
אולם כך אומנם קרה , ולביסוס האשמת השווא נבדו ראיות על-ידי שירות הביטחון הכללי בפרשה הידועה בלשון ריכוך כ " פרשת קו 300 " .
ד .
לפני שבועות אחדים החליטה הכנסת להיענות לבקשת חבר הכנסת פנחסי , ומנעה את הסרת חסינותו .
בכך נמנע בירור משפטי של כתב האישום שהוגש נגדו בתום לב על-ידי פרקליטות המדינה .
כך קלע חבר הכנסת פנחסי את עצמו למצב נדיר וחמור : מעתה מוטל על כתפיו שלו נטל הוכחת חפותו .
בידוע הוא שחשאיות ההצבעה בעניין זה נוצלה לרעה על-ידי הממשלה , אשר על-פי הודעתך , אדוני יושב-ראש ועדת הכנסת , רקמה קנוניה במטרה לשמור על שלמות הקואליציה .
אולם , כלל נקוט הוא בידינו : מניעת עוול קודמת לעשיית דין .
מוטב כי לא ימוצה הדין עם אשמים רבים , ובלבד שלא יישפט אדם לחובה על לא עוול בכפו .
ה .
את התרופה למעשה הקואליציה המחפה על אחד מחבריה יש למצוא במשפט הציבור ביום הבחירות , ולא בשינוי החוק .
יש לשמור על חשאיות ההצבעה להסרת חסינות חברי הכנסת , כדי להמשיך ולהגן על חברי הכנסת מפני סכנת רדיפה על-ידי השלטון .
אני מציע , על כן "
יכול להיות .
חבר הכנסת טמקין , אני הבאתי את הדברים בשמו של יושב-ראש ועדת הכנסת לגבי מקרה פנחסי .
שם הוא אמר שהיתה קנוניה כזאת .
אני לא צריך לשאול את עצמי .
אני לא טוען .
אני אסביר , מייד אסביר , ברשות היושבת-ראש .
כך סיכמתי את הדברים , כפי שהבאתי אותם , והצעתי על כן במכתב להשאיר את סעיף 62 לתקנון הכנסת .
מהו לדידי העיקר בעניין זה ?
יכול להיות כך ויכול להיות כך .
טענתי ואני טוען שאין ראיה לכך שבהצבעה גלויה יגבר צו המצפון .
אין ראיה .
פעם אחת יאמרו , אני רוצה להיות כן – למען ארץ-ישראל ;
פעם אחת יאמרו – למען השלום .
ואחר כך , חבר הכנסת מירום היה איתן מאוד בהודעתו , כל הכבוד : הוא יעמוד בכך .
אחרים – אני לא יודע .
תודה רבה , חבר הכנסת צוקר .
אלא מאי , חבר הכנסת טמקין , חברי ?
אמרתי , זו דעתי : ולו גם עשרה כאלה , על-ידי קנוניה , יימלטו מגזר-דין המגיע להם , עלינו להשלים עם זאת , לדעתי , ובלבד שאחד לא ייקלע למצב שבו מעלילים עליו עלילת שווא .
זו גישתי .
בדרך כלל אני חושב שהיא גישה המקובלת עלינו .
אלא מאי ?
אם חברי חבר הכנסת פורת חושב שזה תענוג גדול לעמוד שמונה-תשעה חודשים למשפט על לא עוול בכפו עד שיצא דינו לזכות , יעמיד עצמו בניסיון כזה .
אני מבקש רק להוסיף : מדוע ביקשתי להביא את המכתב ככתבו וכלשונו עם תאריך כתיבתו ?
מפני שאני , איכשהו , ואינני משפטן , קלעתי לדעתו של בית-המשפט הגבוה לצדק שמסר את פסק-דינו בעניין מעמדם של חברי הכנסת פנחסי , כסגן שר , והשר דרעי שבועות אחדים אחרי שכתבתי את מכתבי .
כפי שציינתי , לדעתי , דחק חבר הכנסת פנחסי את עצמו למצב בלתי אפשרי , והיום – מצב חדש .
אם מחוקקים על-פי אופנה , לפחות תעודכן האופנה .
בית-המשפט העליון , בפסיקתו , הביא תרופה מסוימת , לא כוללת .
אדם לא יכול היום ליהנות מכל העולמות – גם להיות שר , גם להיות סגן שר וגם , בעזרת קנוניה קואליציונית או אופוזיציונית , להתחמק מהעמדתו לדין .
לכן אני מציע לחברים לעדכן , לפחות לשיטתם , ולראות בפסק-דין בית-המשפט העליון שינוי חשוב במצב הקיים .
היות שאני שמעתי היום שחבר הכנסת אלי דיין התלונן שכאשר הוא מגיש הצעה בדבר חשאיות זה נחשב לתרגיל לא לגיטימי , וכשאני מגיש הצעה כזו זה נחשב לעניין מוסרי , רציתי להרגיע את חבר הכנסת דיין ולהסביר לו שהדבר נובע רק מן העובדה שאותי עדיין לא מכירים בבית הזה .
ובכל זאת , אני רוצה לסכם ולומר , שאני מציע , על יסוד הדברים האלה – בכלל זה עדכון בפסק-דין בית-המשפט העליון והכלל הגדול שמניעת עוול קודמת לעשיית דין – להשאיר את המצב על כנו ולדאוג לכך שההצבעה על הסרת החסינות אכן תהיה חשאית למען כבוד הכנסת כנגד שלטון בעתיד .
תיזהר מהשאלה הזאת .</text></doc><doc><name>קריאות:</name><text /></doc><doc><name>קריאה:</name><text>שעת חושך .
כן , כן .
איש המחר .
תגיד מתי .
רק מי שהגישו השגות ?</text></doc><doc><name>אברהם פורז (מרצ):</name><text>למה יצחק שמיר לא
אבל זה תמיד כך , בעקבות אירועים , ולא לפני אירועים
הצעת המציעים הוגשה לוועדת הכנסת לפני שהיועץ המשפטי
אני מבקש שלא להשמיץ את החתולים .</text></doc><doc><name>גדעון שגיא (העבודה):</name><text>תן לו , תן לו .
הוא לא יכול לרדת יותר .</text></doc><doc><name>עמיר פרץ (העבודה):</name><text>חבר הכנסת קצב</text></doc><doc><name>אלי דיין (העבודה):</name><text>יש פגיעה באנשי התחנה המרכזית .</text></doc><doc><name>רן כהן (מרצ):</name><text>כעצם בגרונכם ?
מה קרה ?
אתם רוכבים על הרצח של ה " חמאס " , זה מה שנשאר לכם .
לא נשאר לכם דבר .
הוא רוכב על ה " חמאס " .
השמים נפלו .
מאריאל אתה לא רואה את פלשתין ?
לא מביאים בחשבון , שמי שיצטרך לפנות לכנסת עם כל הכבוד היא לא באה להתעמר ובוודאי לא לפגוע
גברתי היושבת-ראש , חברות וחברי הכנסת , אני רוצה לומר באופן הגלוי ביותר , ראשית שאני הייתי מעדיף שבכל מקרה תהיה הצבעה חשאית .
לו נהגה הכנסת באופן מוסרי , כמו שהחוק הזה נחקק במקור , והתקנון הזה תוקן וחברי הכנסת כיבדו אותו , כי אז הייתי בא לכאן להילחם על המשך ההצבעה החשאית .
יתר על כן , מה שקרה בעצם הוא שחולל את השינוי הנדרש היום .
בעבר לא ניתן היה אולי להעלות על הדעת שמליאת הכנסת תחליט למנוע הסרת חסינות של חבר כנסת שנגדו הוגש כתב אישום על מעשה של מעילה אישית , של גנבה .
מה שהשתנה הוא הנסיבות .
העובדה היא שחברי הכנסת והכנסת עצמה הם שחוללו את השינוי .
לכן אני בא היום להציע להבדיל בין הצבעות שבהן יש להצביע בגלוי לבין הצבעות שבהן יש להצביע באופן חשאי , אבל אני מודה על האמת , שאם תעמוד בפני הברירה החדה , שאי-אפשר להבדיל – אני אצביע היום רק בעד הצבעה גלויה .
הסיבות הן פשוטות מאוד .
רבותי , לא כפי שאמר חבר הכנסת בני בגין , שמוטב שתשעה אשמים יצאו נקיים מאשר להרשיע חף מפשע אחד .
זאת איננה הבעיה , משום שבסיכומו של דבר חבר הכנסת יעמוד בבית-המשפט , ורק הוא יחליט אם לזכות אותו אם לא .
העניין הוא שאם תשע פעמים הכנסת תחליט שלא להסיר חסינות של חבר כנסת שמעל באמון , שגנב , שרימה , שנהג בשחיתות אישית , זה כבר לא עניין של חבר הכנסת , זאת כבר בעיה של תשע פעמים שהכנסת חטאה בהן ואיבדה את אמונו של הציבור .
זאת הבעיה האמיתית , וכאן טעותו הגדולה של חבר הכנסת בני בגין .
אנחנו באים כאן להגן , חבר הכנסת צוקר , לא רק על מרכיב החסינות , שהוא קניינה של הכנסת .
אנחנו באים להגן כאן גם על מעמדה של הכנסת בפני הציבור ועל אמינותה של הכנסת בעיני הציבור .
מי שלא ייתן היום תשובה של הצבעה גלויה במקרים של שחיתות אישית פרטית , של גנבה ומעילה , שם את אמינות הכנסת למרמס בעיני הציבור .
זאת הבעיה המרכזית מבחינת המשטר הפרלמנטרי .
גברתי היושבת-ראש , אני בא לטעון שלא כל המקרים שווים לעניין הצבעה גלויה או חשאית .
רבים נימקו מדוע הכול צריך להיות גלוי , מדוע הכול צריך להיות חשאי .
זה איננו נכון .
נאמר כאן שדילים קל יותר לעשות בגלוי .
באמת ?
בכל מקרה ?
למשל , כאשר יהיה חבר כנסת שמעל ב - 50 שיקים שאותם גנב מהעמותה , על זה אפשר לעשות דילים בגלוי ?
אני זוכר את החרפה , שבכנסת הזו הצביעו 38 חברי כנסת נגד הסרת חסינות של חבר כנסת שהיום יושב בכלא .
את זה אפשר היה לעשות לו היתה ההצבעה גלויה ?
את זה היו אומרים חברי הכנסת בפני הציבור ?
בשום פנים ואופן זה לא היה עובר .
לכן , חברי הכנסת , אני רוצה לסכם ולומר
חברי הכנסת , אנא סבלנותכם עוד דקה .
בהמשך להנמקה שהיתה כאן
חברי הכנסת , האם אומנם צריכות הצבעותיה של הכנסת להיות זהות במקרה של שחיתות ומעילה אישית , במקרה של גנבה , במקרה של גנבה מכספי ציבור או אגודה או עמותה שאליה משתייך חבר הכנסת , ובמקרה שנאמר , שחבר הכנסת שילנסקי הולך להתבצר בבית-הכנסת בקבר-יוסף , כנגד נסיגה מהשטחים , דבר שהוא מאמין בו , והיועץ המשפטי לממשלה תובע אותו לדין , או במקרה שחבר הכנסת האשם מחאמיד אומר מה שאומר בעזה , או במקרה שחבר הכנסת אלי בן-מנחם עומד מול הטרקטור בכפר-שלם ואומר : אני לא אתן לטרקטור הזה להחריב את הבית , או במקרה של חבר כנסת שגונב חלב ומחלק אותו לעניים ?
האם מבחינת ההצבעה זה אותו דבר כמו מקרה של גנבה ומעילה ?
אני אומר חד-משמעית : לא .
צריך לדבוק בהבחנה בין הצבעה במקרה של מעילה וגנבה אישית לבין כתב אישום על חשדות שיש בהם אומנם משום עבירה על חוק , אבל לטובת העמדה שחבר הכנסת נשלח למענה לכאן או למען חופש הביטוי .
תודה רבה .</text></doc><doc><name>רפאל אלול (העבודה):</name><text>משנים הסכם ?
על האחריות הלאומית שאתה מדבר עליה , האם היית מוכן , לפני כל ההצעות שלך , להסכים לחתום על הסכם עם אש"ף ?
אתה מיתמם .</text></doc><doc><name>עבד - אלוהב דראושה (מד"ע):</name><text>חמשת הכבלים שלו .
זה כבר
למה אתה אומר זאת ?
זו אלימות
אני אקשיב להסברו של חבר הכנסת המר .
אדוני היושב-ראש , חברי הכנסת , בראשית דברי אני רוצה לגנות בכל תוקף את רצח שני הצעירים היהודים , ובכך להביע את עמדתי , עמדה שמשקפת את עמדתה של האוכלוסייה הערבית במדינת ישראל , ואני יכול להתיר לעצמי לומר , גם הרוב המסיבי של העם הפלשתיני , שתומך בתהליך השלום ומתנגד לכל סוג של טרור בעקבות הסכם העקרונות וההכרה ההדדית בין ישראל לאש"ף .
כפי שאני מבין , אש"ף , שהתחייב לכבד את ההסכם ולקיים אותו , ממלא אחרי ההסכם במלואו .
כך גם העיד ראש הממשלה , ואני שמעתי את הדברים גם ממר יאסר ערפאת בשיחה טלפונית שהיתה שלשום אתו , שבה אמר שהוא מחויב במילוי ההסכם .
אבל אלה שטוענים – למה אש"ף מתיר היום דברים כאלה , אני רוצה להזכיר להם שאש"ף עדיין לא הגיע לשטחים .
יאסר ערפאת עדיין נמצא בתוניס , והמשטרה הפלשתינית עדיין לא הוקמה , זרועות הביטחון הפלשתיניות , שאמורות לשמור על הביטחון הפנימי ולמנוע מעשי טרור מתוך השטחים הללו נגד מדינת ישראל , עדיין לא הגיעו לשליטה .
לכן אי-אפשר לבוא לאש"ף בטענות כאלה בתקופה הזאת .
כאשר אש"ף אכן ישלוט באותם שטחים לפי אותו הסכם שנקרא הסכם עזה ויריחו תחילה , לפי הסכם העקרונות , ובידיו יהיו הכלים , הוא ימנע מעשים כאלה , או לפחות ינסה למנוע כל מעשה טרור נגד מדינת ישראל , כי יהיה לו מה להפסיד .
היום לפלשתינים אין מה להפסיד .
מה , הם יפסידו את הכיבוש ?
אבל כאשר יהיה להם מה להפסיד , אש"ף , כפי שאני מבין , ישקיע את כל המאמצים בשיתוף פעולה עם כוחות הביטחון הישראליים כדי למנוע כל אלימות באזור .
צריך לחכות ולתת הזדמנות טובה להסכם השלום הזה להתממש .
בראשית דברי אני רוצה לברך גם את שר החוץ , ממלא-מקום ראש הממשלה מר שמעון פרס על הנאום , שהיתה בו ראייה אסטרטגית לגבי עמי האזור כולו .
אני חושב שאנחנו זקוקים בבית הזה לנאומים כאלה כדי להזכיר דברים לאנשים בעלי הבשורות השחורות , בעלי הראייה השחורה , כמו הנאום האחרון , ששמענו עכשיו מפיו של חבר הכנסת רחבעם זאבי .
אני חושב שאנחנו צריכים לשמוע דברים כאלה , כיוון שעמי האזור כבר עברו תקופה ארוכה של מלחמות , שפיכות דמים , טרור לסוגיו .
אנחנו זקוקים לראייה שתדבר על שיתוף פעולה כלכלי , על קץ שפיכות הדמים ועל פתיחת דף חדש בהיסטוריה של האזור .
לכן תמכנו ואנחנו תומכים בהסכם העקרונות , ואנחנו תומכים במדיניות הממשלה , שבאה לידי ביטוי בהסכם הזה ובהכרה ההדדית בין אש"ף לישראל , והתבטאה היטב בלחיצת היד בין מנהיגי שני העמים – יצחק רבין ויאסר ערפאת .
יש לברך על המפנה ההיסטורי הזה ולא להיבהל , אלא צריך לברך ולחזק את התהליך .
מנבאי השחורות , שתמיד ניבאו שהפתרון היחיד הוא בדרך של כוח , בדרך של מלחמות , אני מקווה שיתבדו , ואכן אנחנו בתחילתו של תהליך שיהווה מפנה היסטורי לגבי שני העמים .
ומי בעצם מתנגד היום להסכם הזה ?
אלה שטוענים שארץ-ישראל השלמה היא זכותו של העם היהודי , ואלה שטוענים שפלשתין השלמה היא זכותו של העם הפלשתיני .
המקסימליסטים משני העמים הם שמתנגדים להסכם , הם שמפחדים מהשלום .
לכן יש היום שיתוף פעולה ברור בין הימין הישראלי לבין הימין הפלשתיני , בין הליכוד , מולדת וצומת לבין " הג'יהאד האסלאמי " וה"חמאס". הם רוצים פלשתין רבתי ואתם רוצים ישראל רבתי .
לכן אתם מתנגדים להסכם הזה , מפחדים מהשלום ומנסים להבהיל את שני העמים מהסכם העקרונות .
אומנם " עזה ויריחו תחילה " הוא סעיף אחד מהסכם עקרונות , שיש בו נקודות אחרות שיכולות לתת הזדמנות טובה להשגת שלום צודק באזור , שלום כולל , ואני מקווה שכפי שחלה התקדמות במשא-ומתן עם הפלשתינים ועם הירדנים , תחול תפנית היסטורית גם עם הסורים ועם הלבנונים , וכפי שאני מבין , הסורים והלבנונים מוכנים להגיע להסכם שלום עם ישראל , שיתבסס על עיקרון של שלום תמורת שטחים .
יש ויכוח על פרטים כאלה או אחרים – איזה סוג של שלום ואיזה סוג של נסיגה , אבל העיקרון שלפיו חתמה ישראל על הסכם השלום עם מצרים יכול להתבצע גם עם סוריה ועם לבנון , ואני מאמין שאנחנו הולכים לקראת מהפך היסטורי , תפנית היסטורית באזור כולו .
בביקורים שלי ובפגישות שלי בתוך השטחים , ביריחו , בעזה , בשכם , במזרח-ירושלים ובמקומות אחרים אני נפגש עם אנשים ומדבר אתם .
ואומר לכם במלוא הכנות : יש תפנית אמיתית בראייה של הפלשתיני , ברחוב הפלשתיני כלפי מדינת ישראל , כלפי העם היהודי וכלפי סיכויי השגת השלום באזור .
יש אמונה רבה יותר בזכותה של מדינת ישראל להתקיים ובזכותו של העם הפלשתיני לחיות בשלום במדינתו העצמאית , בגדה המערבית וברצועת-עזה , שתחיה בשלום עם מדינת ישראל .
אלה שנבהלים מהפתרון הזה ואומרים : הפתרון הזה יוליד מדינה פלשתינית , אני אומר לכם : כן , יוליד מדינה פלשתינית , כי אין פתרון אחר .
זה מה שיהיה .
לא יהיה פתרון אחר .
הבירה שלה צריכה להיות מזרח-ירושלים , כפי שמערב העיר הוא הבירה של מדינת ישראל , מזרח-ירושלים צריכה זאת הדעה שלי .
זכות השיבה – כל אחד במדינתו ובמולדתו .
העם היהודי במדינת ישראל בגבולות 1967 , והעם הפלשתיני במדינת פלשתין , שתקום בגדה המערבית וברצועת-עזה .
יפו היא חלק ממדינת ישראל .
נצרת היא חלק ממדינת ישראל .
אכסאל – הכפר שלי הוא חלק אינטגרלי של מדינת ישראל .
לא מדובר על גבולות 1967 .
ואני אומר את הדברים הללו , ואני שומע אותם גם מהנהגת אש"ף וגם מ " עמך " בתוך השטחים .
לכל אחד יש זכות השיבה לביתו , למולדתו , למדינתו העצמאית , שתחיה בשלום עם המדינה האחרת .
מה אתה בעצם אומר לעם הזה ?
אתה אומר שהיו מאה שנים של מלחמות , אז יהיו עוד מאה שנים של מלחמות .
זה בעצם מה שאתה אומר , תתבייש לך .
זאת הבשורה לנכדים שלך ?
על מה ?
זה לא עניין של טלוויזיה , חבר הכנסת חיים אורון .
אני אומר את זה בכנות .
מה אנחנו צריכים עוד מלחמות , עוד שפיכות דמים ?
זאת הבשורה לנכדים שלך ?
אני מאמין שאפשר להגיע להסכם של שלום שיבטיח את הזכויות של שני העמים , ולא להיבהל מהסכם שלום .
אפשר להאמין לערבים ואפשר להאמין ליהודים שהם רוצים שלום .
יש נביאים כאלה בשני הצדדים שזועקים נגד השלום כי הם רוצים את הכול , והכול אי-אפשר לקבל .
ארץ-ישראל השלמה ושלום אי-אפשר להשיג .
פלשתין השלמה ושלום אי-אפשר להשיג .
דרך הפשרה היא הדרך הנכונה .
לכן , המחנה המרכזי , המתון , בתוך העם היהודי , והמחנה המרכזי , המתון , בתוך העם הפלשתיני הגיעו להסכם הזה , ואני מאמין שיש לתת הזדמנות לשני המחנות הללו להמשיך בדרך השלום כדי להשיג שלום צודק באזור .
לכן , אנחנו תמכנו ונתמוך בהסכם הזה ובמה שיבוא בעקבותיו , ואני מאמין שיהיה צורך להגיע להסכם שיביא להקמת קונפדרציה ישראלית-ירדנית-פלשתינית ושוק מזרח-תיכוני משותף , שיפריח את השממה ויקדם את האזור ויפתח את האזור לטובת כל אוכלוסייתו , יהודית וערבית , פלשתינית וישראלית .
אפשר להשיג את הדברים הללו .
אני חושב שהעולם גם מצפה מאתנו לתפנית חיובית בנושא הזה .
על כן , אדוני היושב-ראש , אני חושב שהיום אנחנו נמצאים לפני תקופה חדשה שיש לברך עליה , לחזק אותה ולהגביר את האמון בהנהגה הן במדינת ישראל והן בתוך אש"ף , בתוך העם הפלשתיני , שידעו להשיג הסכם .
לא קל לשני הצדדים לקבל אותו , אבל זה הסכם פשרה שיש לברך עליו .</text></doc><doc><name>בנימין טמקין (מרצ):</name><text>הוא מציע הנורבגי .
אדוני היושב-ראש , כנסת נכבדה , ההיסטוריונית חנה ארנדט כתבה בקונטקסט אחר , שונה לגמרי , על הבנליות של הרוע .
מה שמתפתח אצלנו היום זו בנליות מסוג אחר , בנליות ברוכה – הבנליות של השגרה של הדיאלוג .
נפגשים בתוניס , במרוקו ובמצרים , ויוסי ביילין נוסע למקום זה , ורבין נוסע למקום אחר , ונפגשים ומדברים .
פייצל חוסייני מופיע אתמול באמצעי התקשורת , ובקשר לשאלה על שיפור היכולת של התושבים בשטחים להגיע לירושלים , אומר באמצעי התקשורת , באופן פומבי , שהוא מודע לכך שלממשלת ישראל , למדינת ישראל , יש בעיות ביטחוניות הקשורות להגעת התושבים מהשטחים אל ירושלים , וצריך להביא את זה בחשבון כאשר באים לפתור את הבעיה של המעבר החופשי יותר לירושלים .
באמת בנליות של שגרה של דיאלוג .
אבל יש כאלה שעסוקים כל הזמן בניסיון לשבור את השגרה הזאת ולהחזיר אותנו אל האתמול .
קודם כול יש אלה בצד הערבי , הנוקטים פעולות רצחניות , שצריך להילחם נגדן בכל הכוח ובכל האמצעים .
צריך להמשיך את המלחמה הזאת ;
היא מלחמה משותפת לכל הרוצים בשגרה הזאת של הדיאלוג , שתוביל אותנו בסופו של דבר להסדרי שלום .
מי שמעודד , שלא מרצון , אבל מי שמעודד את הציפיות במחנה הסירוב הפלשתיני , שעל-ידי פעולות רצחניות מן הסוג הזה יובילו חלקים של הציבור בישראל או של הבית הזה להתנגד לתהליך השלום , להפסיק אותו וכדומה , מי שמעודד את הציפיות האלה , תורם שלא מרצון לעידוד הרצון אצלם להגביר את פעולות הרצח נגדנו וגם נגד אותם פלשתינים המעוניינים לקדם את תהליך השלום .
צריך לעודד אותה בנליות , אותה שגרה של דיאלוג , של דיבור , של משא-ומתן שמתרחש היום לא רק באזור אלא גם בעולם .
בהקשר זה של העולם , אני רוצה לנצל את הדיון הזה כדי לומר דבר שאמרתי כבר בדיון הקודם , אבל לא היו כאן די אנשים נוכחים , וחשוב לי שהדבר ייאמר .
במשך שנים , מחנה הימין , ובראשו חבר הכנסת בנימין נתניהו
במשך שנים טענו שאת הוויכוח שמתנהל בישראל על נושא השטחים וכדומה אסור לנהל בחוץ-לארץ ובין יהודי הגולה .
טענו שמי שמעלה את הוויכוח הזה בין יהודי חוץ-לארץ , מפלג את העם שם .
והנה קיבלה ממשלת ישראל רק החלטה אחת , שאיננה מקובלת על חבר הכנסת בנימין נתניהו ועל מחנה הימין בישראל , ומייד – מאמרים ב " ניו-יורק טיימס " ושליחים שמעוררים את הוויכוח הזה בחוץ-לארץ בין יהודי הגולה ובכלל .
חבר הכנסת הירשזון , עוד לא שמעת אותי .
אני רוצה לברך את מחנה הימין בישראל על שסוף סוף הבין , שהיחס כלפי יהודי הגולה , שיש להם מניה בעסק הזה , הוא היחס הנכון – יחס בין מבוגרים , יחס בין שותפים .
אני מברך על הוויכוח הזה ואני מזכיר למחנה הימין את השנים של ההתנגדות שלהם לכל ויכוח כזה בחוץ-לארץ , כאשר הם היו מי שקבעו את מדיניות ממשלת ישראל .
ממשלה זו , אשר מרצ גאה להשתתף בה ולשמור עליה , גאה בכך
ממשלה זו , המקיימת את הבטחותיה לציבור לקדם את תהליך השלום , ממשלה זו
ממשלה זו , שמרצ גאה להשתתף בה , ממשלה זו צריכה לעשות מאמצים גדולים
חבר הכנסת יהלום , סיכמנו שהמקהלה הזאת היא לא מתמדת .
אני חוזר ואומר , ממשלה זו המקיימת את הבטחותיה לציבור לקדם את תהליך השלום , להידבר עם האויב ולהתקדם למצב שבו לא יהיו עוד מלחמות , שנוכל לחיות בשלום באזורנו ולהיכנס לשגרה הזאת , הבנלית כל כך , שלפעמים היא משעממת כל כך – ישבתי בארצות-הברית לפני שבוע ושמעתי בין יתר הידיעות , שראש הממשלה יצחק רבין נוסע לקהיר להפגש עם ערפאת , ידיעה בין הרבה ידיעות .
כבר לא מתייחסים לזה בכלל כאל נושא עולמי , ואני שמח שאומנם כך הדברים מתרחשים – הממשלה הזאת , שמקיימת את הבטחותיה , צריכה עכשיו לחזק את הקואליציה בשלום .
את הקואליציה הזאת מחזקים על-ידי שיפור המצב בשטחים עצמם , במתן ביטחון לתושבים , גם לתושבים הפלשתינים וגם לתושבים היהודים בשטחים עצמם , בתקופת המעבר .
על-ידי שיפור המצב הכלכלי של האוכלוסייה הפלשתינית , במיוחד ברצועת-עזה , ובכלל , על-ידי שיפור האווירה הקיימת בשטחים , על מנת לחזק את המתונים .
כי אומנם כן , קיים קרב בין התומכים בהסכם השלום ובין המתנגדים להסכם השלום .
אני שואל שאלה רטורית , שלא לתשובה : מי אלה המחזקים בסופו של דבר את המתנגדים להסכם השלום בצד הפלשתיני ?
ואני רוצה לומר , הדרך לחיזוק הקואליציה העולמית , האזורית , מסביב להסכם השלום ובתמיכה בהסכם השלום היא לצרף גם את סוריה .
אני קורא לממשלת ישראל , לאותה ממשלה שבה אנחנו משתתפים , לצרף את סוריה , על מנת שלא תהיה חלק מהמערכת המתנגדת להסכם השלום , אלא תחזק את הסכם השלום .
חבר הכנסת יהלום
בסוף הנאום .
כפי שמרצ קראה להכיר באש"ף ולהידבר עם אש"ף , ואומנם היום ממשלת ישראל עושה את זה , אנחנו קוראים היום לנהל משא-ומתן עם סוריה .
ולהפתעתו הרבה של חבר הכנסת יהלום , יש גם מחיר טריטוריאלי לשלום עם סוריה .
אמרתי לך : לך ולמחנה שלך לעולם לא יהיה עם מי לדבר כי אין לכם על מה לדבר .
אני מבקש גם מחבר הכנסת קצב , שבינתיים עזב , אם יש לו כל כך הרבה תשובות , אולי יסביר אותן למועמדים בבחירות לרשויות המקומיות מטעם הליכוד , שכנראה יודעים טוב יותר איפה הציבור היום ובמה הוא תומך , שיסביר להם את כל הסכנות הנוראות וחוסר התקווה של הסכם השלום .
לא יבזבז את האנרגיה שלו כאן , ילך ויסביר למועמדי הליכוד ברשויות המקומיות , התומכים היום בהסכם , כי הם יודעים שהם צריכים ללכת למבחן הציבור .
אני רק יודע שעם המפד"ל אנחנו לא הולכים .
זה ידוע לי .
אני רוצה להציע לממשלת ישראל סיכום של התוכנית האדירה , הפנטסטית , שיש לפחות לי לגבי ישראל ולגבי המזרח התיכון .
אני רוצה להפוך את מדינת ישראל למקום משעמם , מקום שמדברים בו על נושאים משעממים כמו כלכלה , כמו אקולוגיה , כמו בריאות , כמו צעירים , כמו טכנולוגיה .
כל הנושאים , שכאשר שר החוץ מדבר עליהם פה , אתם אפילו לא מסוגלים לדמיין לעצמכם מדינה כזו
כי אתם אנשי
כי אתם
חבר הכנסת זאבי , לעולם איני יודע אם אתה מדבר בשם הסרבים או הקרואטים או בשם כל האנשים האלה הנלחמים זה בזה .
בשם השנאה , הפחד .
איש האתמול .
איש האתמול .
איש האתמול , איש השנאה , איש הפחד .
איש השנאה , איש הפחד .
איש השנאה , איש הפחד .
אני אומר לך
לא נותנים לי לסיים משפט אחד .
חבר הכנסת זאבי , אתה צריך לעשות מחקר עלי לפני שאתה מתחיל לדבר אתי על סטלין .
עשה לי טובה , אתה לא יודע על מה אתה מדבר .
איך אתה פותח את הפה בנושא זה ?
אתה יודע עם מי אתה מדבר ?
איך אתה פותח את הפה ?
אתה לא מכיר , אתה לא יודע שום דבר .
מה זה סטלין ?
אגב , אם אתה רוצה לדעת , סטלין חשב שאין עם יהודי , כמו שאתה חושב שאין עם פלשתיני .
הוא חשב שלעם יש הגדרה מדויקת .
הוא חשב כמוך .
הוא חשב כמוך , שאפשר לדכא תנועות לאומיות במשך שנים , ואתה רואה , אחרי 70 שנה כל האימפריה שלו מתמוטטת , כי אי-אפשר לדכא תנועה לאומית שלצדך .
אתה לא מבין את זה .
הקרואטים לא מבינים את זה , הסרבים לא מבינים את זה , ובגלל זה הם הורגים זה את זה .
אם היו בחירות אזוריות
הוא היה נבחר בסרייבו .
עוד לא אמרתי את המשפט האחרון שלי .
משפט אחד , אם ייתנו לי לסיים אותו .
מה שכל חבר כנסת ואזרח בישראל צריך להחליט היום הוא , האם הוא מוכן לתת סיכוי לשינוי הזה , לתקווה הזאת , או לא ;
האם הוא מוכן לתת יד לקואליציה של הסיכוי והתקווה , או הוא רוצה להחזיר אותנו אל האתמול של השנאה והפחד .
זו ההחלטה שעומדת היום בפני עם ישראל וכנסת ישראל .
תודה רבה .
איך אתה יודע שהקואליציה היא שמחפה על אחד מחבריה ?
אולי דווקא האופוזיציה רוצה להביך את הקואליציה , ומצביעה בשקט ?
אני מתחבט בשאלה הזאת , ואני שומע אותך ואומר לך בעניין הזה של הקואליציה המחפה על אחד מחבריה , לו הייתי בטוח שזו הבעיה היחידה , היית משכנע אותי
אבל מה קורה אם האופוזיציה משתמשת בעניין הזה של הצבעה סודית ?
עד כמה שאני מבין , מבחן מצפונו של חבר כנסת יש לו ערך כאשר מולו יש
אני עומד מול המרכז שלי , ובאופן פומבי אני נוקט את עמדתי ואומר : כאן אני עומד , תשפטו אותי , תזרקו אותי אם אתם רוצים .
אבל מאחורי הפרגוד אתה לא רואה אותם .</text></doc><doc><name>השר לאיכות הסביבה י' שריד:</name><text>חבר הכנסת איתן , אם אש"ף יזכה
אולי זה נכון .
אני לא יודע .
הנה אני פה , אני פה .</text></doc><doc><name>יעל דיין (העבודה):</name><text>כבוד היושב-ראש , כנסת נכבדה , אתמול , לפני 12 שנה , נפטר אבי , משה דיין , זיכרונו לברכה .
אני מבקשת גם להעלות את זכרו בדיון הזה , לא רק משום קרבת הימים בין אתמול ובין היום , אלא גם משום שנדמה , שרק ההסכמים האלה שנחתמו עכשיו מגשרים על הזמן הארוך מאז מותו , כאילו לא חלף הזמן , וכאילו הוא עוד בינינו וכאילו הוא חלק מהנוף הפוליטי והדיון והמעשה המדיניים .
דומני שהכול כבר נאמר וסופר , הושר והושמץ בדיון שקיימה הכנסת עם חתימת ההסכם .
לכן , דיון מדיני היום , מן הראוי שיעיף מבט קדימה – מאשש תקוות או מתריע הזהרות .
לכן גם מפליאה מאוד מידת ההפתעה שמגלה הימין לעצם ההסכם ולמרכיביו .
מה מפתיע אתכם כל כך ?
נולדתם אתמול ?
לא הייתם כאן ?
לא חתמתם על 242 ו - 338 ?
או אולי לא קראתם את החלטות מועצת הביטחון ?
לא חתמתם על הסכמי קמפ-דייוויד , או לא קראתם את הסעיפים המתייחסים לבחירות , לאוטונומיה , להסדר הביניים ?
נולדתם אחרי ועידת-מדריד ?
לא ישבתם עם חיידר עבד אל-שאפי , מייסד אש"ף ברצועה ?
ואני משבחת אתכם על זה ;
לא ידעתם שנביל שעאת' יושב בחדר ממול וכי מדריד קרובה יותר לתוניס מאשר לירושלים ?
גם עם מי לדבר , וגם על מה לדבר , נעוצים לא בהחלטותיכם אבל במחויבות שהיתה לכם , ומה שמפתיע אתכם אינם פרטי ההסכם אלא הכישלון המוחלט שלכם לאחז עיניים , לשקר , להעמיד פנים כאילו לא היו דברים מעולם , כאילו מאז 1979 , מאז לבנון ומאז 1988 והחלטות אש"ף ומאז מדריד – לא נפל דבר .
הכישלון שלכם הוא במדור הפריזרים , הכישלון שלכם הוא במחלקת הבלונים והמינכהאוזנים .
כך שאין מקום להפתעה .
מה שנקבע אז , וגם על-ידכם , הוא שהווה , באיחור רב לצערי , ובמחיר יקר , אבל אותו יעד שאתם , כמונו , היינו מחויבים לו – הוצא מתוך העטיפות הסמנטיות והצעידה אחורנית ויצירת העובדות בשטח , והפך מציאות , לשמחת העם הזה .
ומה שמרתיע אתכם זה גם כישלון מערכת ההפחדה הסף-פלילית שלכם .
במשך שנים חיברתם את מוראות הטרגדיה היהודית לכאן ולעכשיו .
הכנסתם ז'רגון של בכי ונהי שהסתיר את ההישגים , את הניצחונות , גם אלה שלכם , ודבקתם בדימוי הקורבן הנפחד , המבודד , הנרדף .
אלא שהעם בישראל , יהודים כערבים , לא קנו את מטבע הפחד .
יש חששות ויש דאגות ויש מענה לדאגות האלה , והשימוש המסולף בזיכרון ההיסטורי של השואה בכל פעם שלמרבית הצער צלח מעשה חבלה או כשלה פעולה שלנו , לא עורר אלא מנוד ראש לפתטיות שלכם , והקטין את ערך המטבע הטרגית של העם היהודי .
בשביל להמשיך ולהפחיד אתם מתחברים לגרועים במתנגדי השלום .
הם היו רוצים , אכן , שואה נוספת ליהודים , ואתם מפחידים בשואה כזו .
איזו אירוניה .
כן , אנחנו מדברים עם אש"ף , כן , אנחנו מדברים ולוחצים ידיים עם יאסר ערפאת , יושב-ראש הארגון לשחרור פלשתין ועם אנשיו , כי בלי לחיצת היד עם ההנהגה הפלשתינית הלגיטימית לא יהיו לנו ולא להם , לא חופש ולא צדק , ולא שקט ולא רווחה .
זרעי ההפחדה שלא נקלטו בעניין אש"ף וערפאת לא ייקלטו גם בנושאים הקרבים האחרים .
העתיד , ללא ספק , יהיה טוב יותר , כפי שהיום מצבנו טוב מאי-פעם בעבר .
אל תצעקו על מדינה פלשתינית כשהפלשתינים והירדנים עצמם מדברים על קונפדרציה .
ואל תפחידו בעצמאות פלשתינית .
אם תהיה מדינה פלשתינית תהיה זו שכנה מסכינה ומשתפת פעולה .
לאילו מלים תזדקקו בהפחדה על מדינה פלשתינית , כשבזבזתם וניצלתם לרעה , במובן הגרוע ביותר של ABUSE , את השואה , את הטבח , את " כל העולם נגדנו " , את מושגי פחדי העבר ?
במה תפחידו כבר עם מדינה פלשתינית ?
כבר לא נשאר ז'רגון של הפחדה .
מה תאמרו עכשיו , שה"קטיושה " מקלקיליה חזקה מצה"ל ?
שהחופש של אחרים יגביל את החופש שלנו ?
לצחוק הייתם בהפחדתכם על אש"ף ולצחוק תהיו כשתפחידו במדינה פלשתינית כזו או אחרת .
העתיד הטוב יותר , עתיד של רווחה , של פיתוח , המעבר למאה ה - 21 של האזור כולו , כמשגשג וכמתקדם , האושר של ילדינו וילדיהם – זה לא במצע שלכם ?
זה לא בראש שלכם ?
זה לא ב " סדר-היום " שלכם ?
מעבר להרבה דברים , שעיקרם כלכלה וביטחון , יש בהסכמים האלה מוסר וצדק .
הצדק לפרט והצדק לעם , הצדק שבשוויון ובזכויות האדם , הצדק שבהפסקת הכיבוש הנורא הזה .
ובשם הצדק הזה הייתי רוצה לפנות לראש הממשלה : את הצעד הגדול , האמיץ , ההיסטורי עשית .
עכשיו אל תתעקש על קטנות שאינן קטנות כלל ועיקר .
לכבוד למדינת ישראל יהיה אם ישוחררו האסירים והאסירות הפוליטיים , גם אם אינם נקראים כאלה .
ישראל יכולה להרשות לעצמה להקדים ולעשות בבניית אמון בקרב תושבי השטחים , וכך , כן , לחזק את אש"ף .
אני מבקשת במיוחד שחרור אסירות , חלקן אמהות לילדים , רבות מהן אינן בריאות , שנשפטו על השתייכות לארגון עוין , בעיקר אש"ף , או האשמות דומות .
ימים טובים באים , כמו גשמים בעתם .
שוחררנו מהפחד , ראש היען הוצא מן החול ואפשר להסתכל גם מעבר לפינה , עד קו האופק , וכמה יפה וטוב שם .
יש מעבר להסכמים הסיכוי הגדול שכשיושג השלום
זה נושא לחנינה , הנשיא יחליט מה שיחליט .
אני מדברת כאן על קבוצה של אסירים ואסירות פוליטיים , לפי חוקים שאינם החוקים שלנו .
להגיד שאני מייצגת את אש"ף , חבר הכנסת נחמן – באת מאוחר מדי .
אומנם אמרת את זה בזמנך , זה חסר משמעות עכשיו .
ניפגש בעוד שנתיים , ואתה יודע , ניפגש בישראל הרבה יותר יפה , טובה וצודקת מזו של היום .
אש"ף לא יהיה בישראל , אש"ף יהיה בפלשתין .
מה אתה דואג ?
איפה זה פלשתין ?
ישבו , יחליטו ותהיה קונפדרציה פלשתינית-ירדנית וייקבעו גבולותיה , ולא אתה ולא אני – אנחנו , אולי תהיה לנו הזכות לאשר את הגבולות האלה – לא אנחנו , בדיון על זה .
תרשה לי לסיים , כי חבל לי על זמני , ואני שומרת על הזמן .
מה שראיתי קודם מכפר-סבא לא היה טוב יותר .
את מי אתה מפחיד בזה ?
את רב-אלוף מוטה גור ?
את שר הביטחון יצחק רבין ?
מה ראית אותם ?
הם מאוד מבוהלים מהתחזית שלך
משה דיין , בוא נעזוב אותו מזה .
הוא הזיע
אתה מעז להשמיץ בן-אדם שאיננו כאן לענות לך ;
אני מציעה לך שלא להיגרר לזה .
תשמיץ את החיים , יש כאן כמה חיים שאתה יכול לרדת
ועם אבא שלי .
אני כבר מסיימת .
יש מעבר להסכמים הסיכוי הגדול שכשיושג השלום ועל הסכסוך ידובר בלשון עבר , נגיע לנורמליזציה ונרכיב כבר עכשיו סדר-יום לאומי של נרמול , של שוויון אמיתי בין גברים לנשים , בין ערבים ליהודים .
סדר-יום לאומי של נרמול שתהיה בו דה-פוליטיזציה של הדת , ושלטון החוק , אולי חוקה , יהיה שלם ועצמאי וללא רבב .
יהיה לנו סדר-יום לאומי נטול עיוותים , מוצדקים או לא , שמקורם בפרות הקדושות של הביטחון , שבחלקן חדלו להניב חלב והן גוזלות מהמרעה באחו .
אולי סדר-יום של מדינה שהיא אינה מדינה-לאום אלא מדינה שרוב תושביה יהודים וערכיה ודרכיה סוציאל-דמוקרטיים והיא מדינה של אזרחיה .
הצעד הראשון הענק הזה של הסכמי השלום הוא ראשון לצעדים רבים , קטנים אולי , שיביאו אותנו לא רק אל תחת הגפן והתאנה אלא אל החיים הטובים והצודקים באמת ואל הנורמליות .
כל זמן שלא נהיה עם ככל העמים , לא נוכל גם להיות להם ולעצמנו מקור אור .</text></doc><doc><name>מאיר שטרית (הליכוד):</name><text>תסכימי שישחררו גם את האסירים האחרים , היהודים ?
למשל את יונה אברושמי ?
חמישה חודשים .
יוסי שוב מציל את הממשלה .</text></doc><doc><name>היו"ר ד' שילנסקי:</name><text>חבר הכנסת רון נחמן
אני מודיע שמיציתם את הוויכוח ביניכם .
חבר הכנסת רון נחמן , כשאתה מתווכח
חבר הכנסת רון נחמן , אני יכול לדבר אליך ?
כשאתה מתווכח עם הנואמת , אני עוד מבין , מקבל .
אבל חלק מהזמן אתה התווכחת עם חבר הכנסת רן כהן .
וזה לא מתאים , בוודאי .
אני מוסיף לך שתי דקות , בגלל הוויכוח שהיה לך עם רון נחמן .
בבקשה .
תודה רבה .
אני מזמין את חבר הכנסת בנימין טמקין , ואחריו – חבר הכנסת רפאל איתן .
חבר הכנסת רחבעם זאבי , כמנהגי במצב כזה , אני מבקש מסגנית מזכיר הכנסת להפנות את תשומת לב הממשלה , שאין כאן אף שר אחד .
זה דיון מדיני .
אם בתוך חמש דקות לא יהיה פה אף שר אחד , אכריז על הפסקה .
עם כל הכבוד , אלי בן-מנחם הוא סגן שר .
חבר הכנסת טמקין , בבקשה , אתה יכול להמשיך .
חבר הכנסת יהלום , שוב , לגיטימי ומקובל שמתווכחים עם הנואם , אבל לא משני קצות הבית .
בבקשה , חבר הכנסת טמקין .
רק אם הנואם מסכים .
חבר הכנסת יהלום , יש לך היום חשק מיוחד להתווכח עם חבר הכנסת טמקין .
אתם ידידים , תתווכחו אחרי כן .
בינתיים לחבר הכנסת טמקין יש רשות הדיבור .
חבר הכנסת טמקין , בעוד כמה שניות יצלצל השעון .
אבל אני מוסיף לך עוד שתי דקות אחרי הצלצול .
חבר הכנסת יהלום , מספיק .
רשות הדיבור לחבר הכנסת טמקין .
חבר הכנסת זאבי .
אתה עברת לקצה השני ?
כשאתה מפריע ממקומך , אני מבין , אבל מהקצה הזה ?
חבר הכנסת זאבי .
חבר הכנסת זאבי , חבר הכנסת טמקין , אני מבקש מכולם להירגע .
חבר הכנסת טמקין .
אני מבקש מכולם , חבר הכנסת טמקין , היו לך הרבה הפרעות , בכל פעם הארכתי לך .
אני מבקש מכולם – חבר הכנסת טמקין מיצה את זמנו מכל הכיוונים .
אתה מפריע לו עם קריאות הביניים , ואני אוריד אותו ?
חבר הכנסת טמקין , אני נותן לך לומר שני משפטים כדי לסיים .
אתם גורמים לכך שאני מוכרח להאריך בכל פעם את הזמן .
אני מבקש לסיים .
חבר הכנסת טמקין .
חבר הכנסת זאבי , אני מבקש ממך , אל תגרום לכך שאני אצטרך בכל פעם להאריך את הזמן לחבר הכנסת טמקין .
חבר הכנסת טמקין , חבר הכנסת טמקין
אדוני השר , אני לא מאפשר .
כבר הוצאנו את סטלין מהקבר , החזרנו אותו לקבר , ולך יש משפט אחד לסיום .
נא לא להפריע .
חבר הכנסת זאבי , זה לא יכול ללכת ככה .
יש לך משפט אחד לסיום .
תודה רבה .
בינתיים הגיע השר יוסי שריד .
אודה לך , אדוני השר , אם תתפוס את מקומך , שיראו לפחות שיש פה נציג הממשלה .
רשות הדיבור לחבר הכנסת רפאל איתן , ואחריו – לחבר הכנסת זבולון המר .
אומנם הודעתי שאם בתוך חמש דקות לא יבוא נציג הממשלה , אני אכריז על הפסקה , אבל בינתיים התארך הנאום של חבר הכנסת טמקין , שלא באשמתו .
כך שחמש הדקות חלפו .
תודה רבה .
חבר הכנסת רפאל איתן , לעולם אינך ממצה את כל זמנך .
אני תמיד נשאר חייב לך כמה דקות .
היום החזרתי לך שלוש דקות .
עשינו איזון .
חבר הכנסת זבולון המר , ואחריו – כפי שכתוב אצלי – ש " ס .
אני חוזר ומודיע , אם לא יהיה שם עד שיגיע המועד של ש " ס , הם יפסידו את רשות הדיבור .
סיעה לא יכולה לדבר .
בן-אדם יכול לדבר .
אני צריך לקבל שם .
במקרה שלא יהיה לי שם של חבר כנסת מסיעת ש " ס , ידבר חבר הכנסת אברהם יוסף שפירא .
בבקשה .
חבר הכנסת יהלום , אתה סומך על חבר הכנסת המר , שידע להסביר את עצמו .
חבר הכנסת המר יסביר לו .
נראה אותך מקשיב עכשיו .
לא תוכל , כי זמנך תם .
יש לך עוד זמן .
חבר הכנסת גולדשמידט , בבקשה .
חבר הכנסת המר , יש לך דקה לתשובה .
תודה רבה לחבר הכנסת זבולון המר .
לא קיבלתי שם של דובר מטעם ש " ס , כך שרשות הדיבור הולכת לאיבוד .
אני מזמין את חבר הכנסת אברהם יוסף שפירא , ואחריו
חברי הכנסת דראושה והמר , אם אתם רוצים להמשיך בדיאלוג שלכם
ובכן , כפי שאמרתי , רשות הדיבור לחבר הכנסת אברהם יוסף שפירא , ואחריו – לחבר הכנסת תופיק זיאד .
אם חבר הכנסת זיאד לא יהיה , כי אני לא רואה אותו , רשות הדיבור לחבר הכנסת רחבעם זאבי .
גם אותו אני לא רואה .
את הקרובים לא רואים .
למען הסדר הטוב , כיוון שהתחלתי להגיד מי יהיה אחריך – חבר הכנסת דראושה , כך שאתה תתאזר עכשיו בסבלנות ;
מתקרב המועד להשמעת דבריך .
חבר הכנסת אברהם יוסף שפירא , בבקשה .
תודה רבה .
רשות הדיבור לחבר הכנסת תופיק זיאד , ואחריו – לחבר הכנסת רחבעם זאבי .
נכון .
ראשית כול , אני מודה לך שאתה מפנה את תשומת לבי בפעם השנייה .
שנית , אני מודיע שאם עד תום דבריו של חבר הכנסת תופיק זיאד לא יהיה נציג הממשלה , אני אפסיק את הישיבה .
חבר הכנסת רחבעם זאבי , אני נוהג לתת חמש דקות למקרה כזה , אבל אינני יכול לתת עכשיו חמש דקות , מפני שחבר הכנסת תופיק זיאד עלה לדבר , ולא אוכל להפסיק אותו באמצע .
יהיה מצב לא נעים אם לא אתן הודעה .
אין עונשין אלא אם מזהירין .
על משקל אותה אמרה אני מוכרח להודיע .
אני מוכרח להודיע , שאם בתוך חמש דקות לא יהיה נציג הממשלה , אני אפסיק את הישיבה .
אבל אני לא אפסיק את דבריך באמצע , חבר הכנסת זיאד .
הנה , אנחנו התווכחנו , ונציג הממשלה הגיע .
חבר הכנסת תופיק זיאד , בבקשה .
אתה רואה , הכלל שאין עונשין אלא אם מזהירין הוא כלל טוב .
בבקשה .
אנחנו נהנים מכך שלפחות שר אחד נמצא .
רצוי שבעת דיון מדיני בתחילת מושב הכנסת יהיו יותר מאשר שר אחד .
אבל כשיש שר אחד אנחנו חייבים להסתפק בזה .
הוא מודה לך על המחמאה .
לא התחלת , אבל השעון רץ .
חבר הכנסת תופיק זיאד , לא היו לך הרבה הפרעות , אבל אני מוסיף לך שתי דקות בגלל מעט ההפרעות שהיו .
אל תפריעו לו , כי אז אצטרך להוסיף לו עוד הפעם .
חבר הכנסת תופיק זיאד , אני מוסיף לך עוד דקה , אבל נא לסיים .
אני רואה שעדיין יש לך הרבה חומר .
סליחה
לא , לא , חבר הכנסת תופיק זיאד , אל תתחיל .
חבר הכנסת שלום , אי-אפשר להאריך
חברי הכנסת , אני מבקש : שום קריאת ביניים .
חבר הכנסת יהלום , אתה , עם כל הכבוד , גרמת לכך שנאלצתי היום להאריך את רשות הדיבור לכמה ממתנגדיך ב - 50 % . הבא את זה בחשבון .
אני מבקש מכולם שלא לקרוא שום קריאת ביניים .
אני רואה לפי הדף שיש לו עוד שני משפטים לסיום .
תאפשרו לו לומר את שני המשפטים בלי קריאות ביניים , אחרת אלה יהיו עשרה משפטים .
חבר הכנסת תופיק זיאד , נתתי לך לסיים את שני המשפטים , ואתה נואם מחוץ לשני המשפטים .
חבר הכנסת תופיק זיאד .
חבר הכנסת תופיק זיאד .
אתה חייב לסיים .
אתה לא מסיים .
אתה מנצל את הסבלנות שלי ואת היחס המיוחד שיש לי , כי אינני רוצה , מסיבה מסוימת , לנתק לך את המיקרופון .
אתה מנצל את זה מעל לכל מידה .
חבר הכנסת זיאד , אינני רוצה להתווכח אתך .
בבקשה .
חבר הכנסת תופיק זיאד , אם אתה לא מסיים אני אנתק את המיקרופון .
בבקשה .
תודה רבה .
רשות הדיבור לחבר הכנסת רחבעם זאבי .
אני מבקש מחברי הכנסת לא לנצל את – לא אומר מה לא לנצל .
בבקשה , חבר הכנסת זאבי .
תודה רבה .
רשות הדיבור לחבר הכנסת עבד-אלוהב דראושה , ואחריו – לחבר הכנסת יורם לס .
חבר הכנסת זאבי , אתה יכול לקרוא קריאת ביניים אחת , שתיים , אבל לא שרשרת .
לא , לא .
אין לו זמן .
הזמן שלו מסתיים .
אינני יכול לאפשר .
תודה רבה .
חבר הכנסת יורם לס , ואחריו – חבר הכנסת יהושע מצא .
סלח לי רגע .
אני שוב מודיע , עם כל הכבוד , אומנם נמצא פה סגן שר הביטחון , אבל לא ייתכן שבדיון מדיני יהיה שולחן הממשלה ריק .
אני שוב מודיע , שאם עד תום דבריו של חבר הכנסת לס לא יהיה שר , אני אעשה הפסקה .
בבקשה .
חבר הכנסת יהושע מצא , ואחריו – חבר הכנסת רענן כהן .
חבר הכנסת מצא , תחילה הבהלת אותי , כי אני מכיר את אשתך וזה בדיוק ההיפך .
אבל בהמשך הרגעת אותי .
עכשיו הנחת את דעתי .
חבר הכנסת מצא , זמנך תם .</text></doc><doc><name>אברהם רביץ (יהדות התורה):</name><text>אלי בן-מנחם נמצא כאן .
סליחה , מותר לשאול אותך שאלה ?
מה זה נוגע להצבעה גלויה או חשאית ?</text></doc><doc><name>יורם לס (העבודה):</name><text>קראת את המצע שלנו ?
אדוני היושב-ראש , חברי הכנסת , עם ישראל מתבונן בהסכם השלום בתערובת של תקווה וחששות .
התקווה היא ברורה , בסך הכול הכול רוצים שלום ונמאס מכל המלחמות .
אבל החשש הוא גדול .
נחתם הסכם שבראשי התיבות שלו באנגלית נקרא DOP , הצהרת עקרונות .
הנייר הזה מייצר הרבה ועדות מסוגים שונים , אבל האמת היא שהצעד הראשון של הפסקת הטרור כולו נמצא באחריותו של הצד השני , והחשש הוא שהצד השני לא יצליח לחסל את הטרור .
בלי חיסול הטרור לא תהיה שום התקדמות בשום שטח אחר .
בעוד שנתיים , בתחילת 1996 , זו שנת בחירות , זה יהיה גם הזמן לדון על הסדר הקבע , ואנחנו צריכים במסגרת הסדר הקבע לומר דברים פשוטים .
ברור שהנייר כפי שנחתם מוליך להקמת ישות פלשתינית בשמות כאלה ואחרים , כי אנחנו במדינת ישראל לא יכולים להכיל כמות כזו של ערבים .
אבל המחיר שהערבים ישלמו בשביל הישות הפלשתינית יהיה הסכמה וחתימתה על תוכנית שנקראת השידרה הכפולה .
רבותי חברי הכנסת , כאשר מסתכלים היום על ארץ-ישראל רואים סולם שעומד על רגל אחת .
על הרגל המערבית – שפלת החוף ;
כל האוכלוסייה יושבת בה .
יש שלבים לסולם הזה – פרוזדור ירושלים , עמק יזרעאל , בקעת ערד , באר-שבע .
אין לו רגל במזרח .
מזרח ארץ-ישראל ריק מערבים , אין שם ערבים .
לא במדבר יהודה , לא במדבר השומרון בשיפולים המזרחיים
יריחו זה סתם פרוזדור .
בוודאי לא בבקעה .
ופתרון הבעיה שבה אנחנו נמצאים , מול הערבים שיקבלו את הישות שלהם , אפשר לקרוא לזה בכל מיני שמות עבריים ולועזיים , הפתרון הוא תוכנית השידרה הכפולה .
לכן הממשלה צריכה כבר עכשיו לסלול כביש בין ערד למעלה-אדומים .
היא צריכה להפוך את מעלה-אפרים לעיר , היא צריכה להראות שכבר עכשיו , באזורים הריקים
אדוני היושב-ראש , כדי לממש את תוכנית השידרה הכפולה לארץ-ישראל צריך , כפי שאמרתי , לנקוט צעדים שייצרו עובדות היום , לקראת המשא-ומתן ב - 1996 .
וכפי שאמרתי , נסלול אותו כביש שמדברים עליו הרבה זמן , בין ערד למעלה-אדומים .
יש ליצור עיר באזור המזרחי של ארץ-ישראל , להשקיע הרבה באזור הזה של בקעת-הירדן , מדבר השומרון וצפון מדבר יהודה , ובאופן הזה , לעת המשא-ומתן הרציני , הסכם השלום שיביא שלום , הוא יביא את הישות הפלשתינית , כי אין ברירה , והוא יחזק על-פי תוכנית השידרה הכפולה , את האחיזה שלנו בארץ-ישראל .
תודה .</text></doc><doc><name>משה פלד (צומת):</name><text>אירופה .</text></doc><doc><name>רפאל איתן (צומת):</name><text>אדוני היושב-ראש , חברי הכנסת , קשה לתאר את מה שקורה בזירה המדינית , בתוכנו וסביבנו , כי לא ניתן לזהות קו ברור של מדיניות ישראלית , עם הגדרת מטרות לטווח ארוך , למרות שטיפת מוח מסיבית בתקשורת , שאינה מרפה מן הציבור ומלעיטה אותו בשקרים , בניסוחים מעורפלים , בתקוות שווא ובהצגת ברירות שקריות , כגון : אם לא יהיה שלום – תהיה מלחמה .
בלתי אפשרי כמעט להתייחס לדבריו של שר השיכון על שיתוף פעולה בין כוחות הביטחון שלנו לבין אש"ף במאבק בטרור , שהוא – שיתוף פעולה זה – " אפשרי " , " חשוב " ו " תורם " .
איזה בר-דעת ושפוי יכול להעלות איוולת כזאת על דל שפתיו , כאשר מדי יום אנחנו עדים לפיגועי טרור ורצח , כאשר אש"ף מוחה רשמית על מעצרם של רוצחים בג'נין , " נצי הפתח " מאיימים לחדש את הטרור , וכל מעשה של רצח מתפרש כניסיון " לרצוח את השלום " , ולדברי ראש הממשלה בחיפה , יש כאלה בשני הצדדים .
הפירוש שלי להודעה זו הוא , כי ראש הממשלה גורס שגם יהודים רוצחים את השלום במעשי רצח .
הטרור יימשך , כי כך אומרים ארגוני הטרור .
זו האפשרות היחידה שלהם לשרוד בציבור הערבי , כי הטרור מהווה חלק בלתי נפרד מאורחם , בתחום המדיני , הציבורי , השלטוני ואפילו המשפחתי .
חבר הכנסת טמקין , מכרת את הדירה שלך בקולוניה ?
או לא הצלחת ?
עוד מעט ייקחו אותה חינם .
לא תצטרך לחפש קונים .
לא שר החוץ , ואפילו לא שר השיכון ישנו את נוהגם , וודאי שאין זה מתפקידנו וביכולתנו לשנות את בסיסה של החברה הערבית .
לא במחוות ולא בוויתורים נשיג את מה שאנחנו מכנים שלום , והערבים מקווים להשמדתנו גם אם התנהגותם מלווה בדברי חלקות , שכל מטרתם הגלויה למשוך לצדם את דעת הקהל ואת ממשלות המערב , ובעיקר ארצות-הברית , לבודד את ישראל , להציגה כמטרפדת את השלום המיוחל ולהעמיק את הקרע בקרב העם בישראל ויהדות התפוצות .
אש"ף נשאר ארגון טרור רצחני , וארצות-הברית כבר ביטלה את החרם על אש"ף , אומנם באורח זמני , עד ינואר , ואז יבחנו מחדש את ההחלטה , בתנאי שאש"ף יימנע מפעולות טרור .
אבל השיטה ידועה , על כל מעשה של רצח וחבלה יאמרו שאלה הם פשעי ה " חמאס " או ג'יבריל או חוואתמה , וגם ה " חיזבאללה " ייכלל ברשימה .
אש"ף מגנה את הטרור , אבל תומך במאבק המזוין .
לכן מעמדו התחזק , אנשיו התמנו לשגרירים רשמיים במדינות ובאו"ם , יריחו ועזה יוכרזו כמדינה פלשתינית , ומי ימנע זאת מהם , שר החוץ או אולי סגנו ?
וכאשר יכריזו על הקמת המדינה הפלשתינית – ואין זו נבואה אלא ציטוט מדבריו של ערפאת – נכה על חטא ?
נשמח ?
אתם תעמדו על הגשרים לבלום את שטף הפליטים מערבה ?
אתם תשכנו אותם בקרוונים ?
היכן ?
אש"ף מצהיר על מטרותיו באופן ברור וחד-משמעי : מדינה פלשתינית שירושלים בירתה , מימוש זכות השיבה , איום על עתיד ההתיישבות .
ואתם , מה בפיכם ?
מילאתם פיכם מים ?
מדוע לא נשמע שר החוץ מתייחס לדבריו של ערפאת , שלמיטב הבנתי , הוא היחיד שדובר אמת , ובבהירות מגדיר את עמדותיו בצורה חד-משמעית .
זה מובן .
מי מהם יעז להתפשר על ירושלים , לוותר על זכות השיבה ולהשלים עם קיומה של מדינת ישראל , שכבשה מהם את כל שטחי המדינה הערבית על-פי תוכנית האומות המאוחדות משנת 1947 ?
כאשר מזחילים את ראש הממשלה מצרימה ביום השנה ה - 20 למלחמת יום הכיפורים , מלחמה הנחשבת אצלם ניצחון , וראש הממשלה משפיל את עצמו , את הלוחמים , את עמו ומדינתו , כדי להיפגש עם הארכי-רוצח וללחוץ את ידו שם – הערבים מייחסים חשיבות רבה לזוטות כאלה , המאפשרות להם לזכות בנקודות גם כלפי פנים וגם כלפי חוץ .
ערפאת יודע שהופעתו במדים מציינת את המאבק , וכך הוא נוהג במפגשיו עם רבין , כדי להכפישו ;
ורבין מתלונן , הולך לאמא להתלונן – למה הוא מופיע במדים .
עד היום לא בוטלו סעיפים באמנה הפלשתינית העוסקים בהשמדתה של ישראל .
נהפוך הוא , לפני ימים ספורים פורסם שהאמנה היא עניין פלשתיני פנימי ואל לישראל להתערב בה .
אצלנו – שקט .
מתקבל הרושם , למרות שטיפת המוח המסיבית , על-פי הדגם הבולשביקי המוכר מהעבר , שהעומדים בראש המדינה נוהגים ומתנהגים ללא קשר למציאות , ללא קשב לנעשה בעולם הערבי , ללא תחושת הסיכונים הנוראים שהם ממיטים על קיומנו כמדינה וכעם .
מימוש הסכם העקרונות מקרב מלחמה , כאשר עמדתה של ישראל מוחלשת במצב הפתיחה .
אומנם – ואולי זה עומד בסתירה למה שייאמר בהמשך – כאשר ברית-המועצות אינה קיימת ולרוסיה בעיות פנים חמורות , אין גיבוי למלחמה כדוגמת מלחמת הכיפורים .
אך , מאידך גיסא , שליטה באזורי מפתח עלולה להביא את הערבים למחשבה ולהערכה שלמרות היעלמותה של ברית-המועצות ביכולתם להגיע להישגים גם בלעדי הרוסים .
ולמה הכוונה ?
– מסירת יריחו לשליטת אש"ף מתקבלת על-ידם כמיטוט תפיסת הביטחון , שביסודה של תוכנית-אלון , כי יריחו מהווה את הנדבך הדרומי החיוני של תוכנית זו .
ויריחו , על גשרי הירדן , צירי התנועה וקרבתה לירושלים , מהווה ראש גשר
עוד מעט נגיע לדגניה .
עוד רגע .
יריחו , על גשרי הירדן , צירי התנועה וקרבתה לירושלים , מהווה ראש גשר חיוני וחשוב ביותר ממערב לירדן , לכל מי שיחשוב ויעריך שביכולתו להגיע להישגים נוספים אחרי המלה " תחילה " , אם לא תושגנה מטרותיהם המוצהרות בדרכים אחרות : מדינה , ירושלים , שיבה .
האם נתקוף ?
האם נכבוש ?
או נמשיך בנסיגה כדי לשמור על ה " שלום " המזויף , הכוזב , שאינו קיים ?
ומי יחליט החלטה נחרצת בשעת משבר ?
זכרו את הימים שלפני אוקטובר 1973 , עם כל ה " מומחים " , ודעותיהם השחצניות , והתנהגותם המוזכרת לשמצה .
מי לידנו יתקע שאלה לא יחזירו את ההתרחשויות ההן לימינו אלה ?
שר החוץ , שהיה שר בממשלה ההיא ?
ובמסגרת שטיפת המוח מנסים להמתיק את ההתרחשויות בכסף , מזרח תיכון חדש , שיתוף פעולה כלכלי , ישראל מעצמה כלכלית שלישית בעולם , ועוד דברי הבל הנובעים מחירשות ומקוצר ראייה משווע .
הערבים נותנים לנו להבין שאין הם מעוניינים בנו , בעצותינו , במומחינו וודאי שלא בטובתנו .
ירדן הזדרזה לחתום על הסכם עם אש"ף , שכל ההשקעות והשימוש בכספי סיוע ובתרומות יתבצעו באמצעותה בלבד , כדי למנוע מישראל טובת הנאה כלשהי .
ממשלת ישראל הכירה באש"ף כמייצג את העם הפלשתיני .
על סמך מה ?
בחירות ?
ואולי ה " חמאס " יהיה הדומיננטי לאחר בחירות ?
מה יתרחש אז ?
חשבתם על אפשרות כזו ?
חשבתם על השיטה הנהוגה בעולם הערבי , לפני ותוך כדי " בחירות חופשיות"? ואם אש"ף יזכה בבחירות תוך כדי הפגנת אלימות רצחנית , האם זה יהיה לגיטימי בעיניכם ?
רק בגלל הכרתכם בו ?
מי ימנע מאנשי ה " חמאס " לאייש את המשטרה ה " חזקה"? מי ימנע מראשי חוליות רצח לשמש קציני משטרה ?
מי ימנע מהם ?
ההסכם ?
ועדת ביקורת ?
פיקוח ?
מה , אם כן , חייבים לעשות , ועכשיו ?
– להפסיק עם שטיפת המוח ולהציג לציבור הכול , מה שנחתם , מה שהוסכם בעל-פה , מה הובטח , מה הם הסיכונים ומה הם הסיכויים .
זה קשה , אבל הכרחי .
אם השלטון הוגן ומתחשב בדעת הקהל , ואם הביטוי של ראש הממשלה " הם לא מזיזים לי " היה פליטת פה שגרתית ואומללה , הרי אפשר להמשיך ולומר את הדברים הבאים : לא לוותר על יריחו כמאחז ביטחוני , כמשענת לתוכנית-אלון ;
לקיים בחירות בקרב הערבים עכשיו , ועל-פי תוצאותיהן להחליט על המשך המגעים .
אז נדע עם מי אנחנו מדברים .
אולי אנחנו מדברים לשווא .
יש לחזק את היישובים בכל צורה , שיטה ודרך ;
לומר דברים מפורשים – לא תהיה מדינה פלשתינית ממערב לירדן , בשום מקום ;
ירושלים אינה נושא למשא-ומתן ולא תהיה זכות שיבה ;
לא לתת למצרים להיות המתווכת ולא לפנות אליה כפטרונית של המגעים והתהליכים , כי מצרים תהיה תמיד לצדו של אש"ף , ואין שום סיכוי לקוות ולצפות לאובייקטיביות כלשהי מצדם ;
לצאת במסע הסברה נמרץ בעולם בדבר הסיכונים הכרוכים במימוש דרישותיהם של אש"ף ותקוותיהם ;
להילחם בטרור כטרור ולא להפיץ צידוקים שאלה מעשי ידיהם של רוצחי השלום ;
לא לוותר " למען השלום " כאשר יתחילו דיוני הוועדות .
אחרי 100 שנות מאבק אין להיחפז ואין להיבהל מאיומים .
ואם נקלעים לקשיים – מוטב להשעות את המפגשים הללו ולנסות לנהל משא-ומתן עם מדינות ולא עם ארגוני טרור .
שר החוץ אמר קודם : משא-ומתן בין שווים .
אנחנו ואש"ף שווים , במעמד שווה .
זאת אומר שר חוץ .
משזכה אש"ף בהכרה , שום תכסיס לא יעצור בעדם מלהיראות ומלפעול כממשלה לכל דבר , ולו גם של עזה ויריחו תחילה .
ובעיניהם זו מדינה לגיטימית עם ממשלה , שטח , דגל , משטרה ותקציבים , אשר יפדוה בדם ואש , כדברי המשורר .
זו תקופה היסטורית , כמו שאומר שר החוץ .
התהום פעורה לרגלינו וההולכים בראש עלולים לגרור אותנו שאולה .
אל תהלכו אימים במלחמה , כי זאת הונאה ושקר .
אין כמונו , הלוחמים , סולדים ממלחמות , כי אנחנו חזינו בהן והשתתפנו בהן , בכולן , קצת יותר משר החוץ , מסגנו ומאחרים , אבל לא נרתענו , ואם לא נירתע נרחיק את המלחמה מפתחנו .
ספרו בבקשה לנפגעי הטרור , למשפחותיהם ולציבור , ששום הסכם עקרונות לא ימנע את הטרור הזה ומעשי הרצח החייתיים , שנקראים מאבק מזוין , אלא להיפך , הטרור יגבר ואוזלת היד לא תפוצה בשום מסמך שקרי .
מי יבטיח לנו כי ראש הממשלה , אשר הוכיח אוזלת יד כשר הביטחון עם פרוץ האינתיפאדה בשנת 1987 , יוכל להתמודד עם משבר צפוי ?
אל תנתקו את עצמכם מהעבר , כדי שלא תשגו בעתיד .
תודה .</text></doc><doc><name>אלי גולדשמידט (העבודה):</name><text>יריחו .
הוא עשה שם פרוזדור .
לא נגיע לתל-עדשים .
אפשר לשאול שאלה .
קודם אתה הבחנת בין לבין אש"ף ודיברת על הרציחות .
גם אתם , כשהייתם בשלטון , קיימתם משא-ומתן – משלחת פלשתינית נתמכת על-ידי אש"ף , בזמן שהיו פעולות טרור , גם פעולות טרור של אש"ף .
לא נתתם לאש"ף לגרום להפסקת השיחות .
מה אתה בא בטענות אלינו ?
חבר הכנסת זיאד , אתה מוכן לגנות את פעולות הטרור של ה " חמאס " ?
היה מעשה טרור לפני
כן , אבל השתנה משהו , אנחנו נמצאים במשא-ומתן .
לא , לא .</text></doc><doc><name>זבולון המר (מפד"ל):</name><text>אדוני היושב-ראש , חברי הכנסת , בריאיון מלפני כשבועיים אמר מר גינוסר , ששימש ראש אגף בשב"כ , שבשם המערכת הפוליטית , שהיתה זקוקה לכך , כך הוא אומר , שטף השב"כ את מוחנו במסע הפחדה מכוון נגד הפלשתינים .
בשקר , הוא אומר , מסר לנו שירות הביטחון הכללי שלנו , שהם מוליכי שולל ואין לתת אמון באש"ף .
והוא מוסיף : לעם לא היתה ברירה .
כך מגלה אחד מראשי השב"כ : לא השארנו לו שיקול דעת .
הפחדנו אתכם , הוא אומר לנו , מנענו מכם את האפשרות לעקוב אחר תהליכים בעולם הפלשתיני .
עד היום לא שמענו הכחשה של הדברים החמורים האלה , שלפיהם שיקר לנו השב"כ , שיקר לעם , בשליחות הממשלה , באשר למידע בנושא המודיעיני החשוב ביותר – מי זה האויב ומה הן כוונותיו .
אם נכונים הדברים , כמו שאומר השר שריד
אני גם אומר : אם .
אם נכונים הדברים , מי לידנו יתקע , שגם היום , בתוקף הנסיבות , אין מדווחים לנו על שינויים ותמורות בעולם הערבי ובאש"ף באופן שקרי כמו אז , לטענתו , אבל בכיוון השני ?
חברי הכנסת , אומרים לנו , שערעור הביטחון , כמו במכונית התופת בבית-אל והרצח בוואדי-קלט , נעשה מטעמם של אלה שרוצים לרצוח את השלום , ולכן הם רוצחים בנו .
אני אומר לכנסת ולעם : הטיעון הזה הוא שקרי .
כל הסיפור , שיש אש"ף שרוצה שלום ויש " חמאס " ששולל אותו , הוא רמייה .
הם עובדים ביחד .
אני אסביר .
חבר הכנסת דראושה , תשמע אותי עד הסוף ואחר כך תעיר .
הם שיתפו פעולה בעניין המגורשים , השביתות היו מתואמות ביניהם .
בנושא המבוקשים הם רוצים אותו דבר .
חבר הכנסת דראושה , תן לי להסביר את התוכנית .
הם גם יהיו שותפים , כמו שבישר לנו אתמול שר הבריאות , בבחירות שיהיו וביישום ההסכם .
ההליכה של מדינת ישראל לקראת " אש"ף מתון " כדי לעצור את " חמאס הקיצוני " , היא השתתפות שלנו בתרגיל הונאה .
הדברים הולכים ומתבררים , שיש – ויהיה עוד יותר – שיתוף פעולה , ותהיה חלוקת עבודה ביניהם : אלה יהיו הקיצונים , אלה המתונים ;
זה הטוב , זה הרע , זה נושא ונותן אתנו , זה יורה בנו .
ההסכם עם אש"ף יאפשר ל " חמאס " בעתיד , כאשר אנחנו נתקשה להיכנס למקומות שמהם נצא , לנהל מסע רצח קשוח יותר ובטוח יותר מבחינתם .
ופירוש הדבר , שישראל הולכת לוותר ויתורים מרחיקי לכת עד כדי הקמת מדינה פלשתינית , שחלק מהממשלה תומך בה , זה אומרים בפירוש , וחלק אחר שאומר : קונפדרציה , בעצם לא שונה בהרבה מאשר זה שאומר מדינה .
היום התקשה שר החוץ מאוד להסביר בוועדת החוץ – אבל אסור לספר מדיוני הוועדה .
אני אומר : יתקשו מאוד להסביר מה ההבדל , מבחינת הביטחון של ישראל והאמון שאתה נותן בהם , בין " לא מדינה " ו " כן קונפדרציה " , בקיצור לחזור לגבולות 1949 בעוד הפלשתינים ממשיכים בדברים שמזעזעים את כולנו , כמו הרצח בוואדי-קלט .
עכשיו יש לנו סיפור חדש , שקר על שקר .
אנחנו מתבשרים שיש " חמאס " טוב שילך לבחירות , ויש " חמאס " רע שלא ילך .
כלומר , תמיד זה מתחלק לשניים .
והרי השיח' יאסין עצמו אמר לכולם ללכת לבחירות .
ועל כן כל עוד איננו חותמים עם כל הגורמים , לרבות חזיתות הסירוב וה"חמאס " , על הפסקת טרור , יש סכנה לישראל בהסכם עם אש"ף לבדו , ויש גם במשמע לגיטימציה לטרור שאחרים עושים .
חברי הכנסת , אני כאבתי מאוד לשמוע את ראש הממשלה אומר – בערך כך , אני לא מצטט במדויק – שהרצח בוואדי-קלט משרת את הקיצונים משני הצדדים .
זה מזעזע .
אפשר להשוות את ההתנגדות להסכם בישראל לטרור הרצחני של ה " חמאס"? לגיטימי להתנגד אידיאולוגית ופוליטית להסכם , אבל להשוות את זה לרצח של ה " חמאס " , זה מעל ומעבר למה שמותר וניתן לסבול .
גם האמירה שהסגר מנע פיצוץ של מכונית התופת בתוך " הקו הירוק " היא אמירה חמורה ביותר .
יש בה ריח של הפליה בין דם לדם , וחייבים – אני אומר לממשלה – חייבים לחדול מהתבטאויות כאלה .
אסור ליצור מצב של " סזון מילולי " , כי כך נקרעת שארית הרקמה הדקה והעדינה שמחזיקה עוד את עמנו ביחד .
אדוני היושב-ראש , ברור שבאווירה שכזאת , טוען אש"ף , שאם אנחנו עומדים לשחרר את כל האסירים הפלשתינים , מדוע אנחנו מחפשים מבוקשים נוספים ?
זאת לא בעיה של קיצונים .
גם מתונים מתקוממים נגד מצב שכזה .
תראו את נעמה , מושב של תנועת המושבים , לא של " אמנה". מוטה גור , שאהוב על האנשים ונאמן עליהם – גם עלי – הלך לשם היום .
המזכירה של היישוב , או מי שמייצגת אותם , אמרה : יצאנו מאוד לא רגועים – אני אומר בלשון שלי , לשון בוטה יותר היתה שם – בנושא הביטחון , כביש עוקף-יריחו וכל מה שקורה בנושא , ומוטה גור ניסה להסביר .
חברי הכנסת , ההתיישבות היהודית ביש"ע היא חזקה ואיתנה , ובעצם קיומה היא מפריעה לקיומה של מדינה פלשתינית , בלי ספק .
אבל חשוב שתהיה הידברות מסודרת , יזומה על-ידי הממשלה , עם אנשי יש"ע , שיש להם מועצה נבחרת מייצגת , ואם לא תהיה הידברות כזאת , עלול להיות מצב קשה .
אני רוצה לסיים ולומר
לפני שארד מהדוכן , אענה לך .
אז אענה ממקום מושבי .
חברי הכנסת , מאותו הסכם יכולות לצאת שתי דרכים נפרדות .
יכולים לחתום על אותו הסכם ויכולות לצאת שתי דרכים שונות .
לא יהיה כתוב " מדינה פלשתינית " , אבל עצם ההכרה באש"ף-תוניס , ועצם ההצהרה של חלקים מהממשלה , שהם מוכנים לכך , מקרבים את זה מאוד .
אתה לא צריך לכתוב " ירושלים " , אבל הנכונות לבחור ולהיבחר , והנכונות להכניס באיזה אופן שהוא את המוסדות בירושלים וכדומה , והנכונות להגיע להסדר כמעט בכל מחיר , מקרבים את זה מאוד .
לכן על הכנסת לאמץ את הנקודות , ובכך אני עונה למי ששאל : האם אז תסכימו ?
אתה יכול לחלוק אידיאולוגית , אנחנו נוכל לחלוק פוליטית , אבל המישור של העתיד לגבי האמון בחותמים ובחתימה יהיה שונה , אם באמת תחליט הכנסת : לא מדינה פלשתינית ולא חלוקת ירושלים ולא זכות השיבה ולהדביר את הטרור ולהגביר את הביטחון ולהבטיח את היישובים ואת רווחתם .
זה הקו האדום של קיומנו ועתידנו בארץ .
וככל שתנועת העבודה עדיין רוצה למלא את שליחותה ההיסטורית , ראוי שהיא לא תסטה מהנקודות האלה .
זאת איננה תוכנית של הימין .
זאת תוכנית-מינימום להבטיח את הקיום והביטחון של מדינת ישראל .
גם אם אידיאולוגית ופוליטית אנחנו לא סומכים על החותמים – ואנחנו לא סומכים על מי שחתם – אבל החותמים עצמם יגדירו בכך באופן מחייב יותר את הגבולות שלהם בכל ההסכם .
אם היושב-ראש יסכים , אענה על שאלתו של חבר הכנסת גולדשמידט .
משאלות לומדים .
הרי הוויכוח הזה חזר פעמים רבות , הטיעון הזה וזה שכנגדו .
לא אנחנו המצאנו את מי שאמר שיש שוני מוחלט בין הידברות עם ערביי השטחים לבין הידברות עם אש"ף-תוניס .
אני זוכר את רבין , אני זוכר את פרס ;
זה הבדל מהותי .
יש הבדל , אף-על-פי שהם הולכים לפעמים לשאול אותם .
יש הבדל מהותי , מפני שכאן הארגון – עם כניסתו , עם ההנהגה – שאתם אומרים שהוא בעל-הבית והוא יכול לקבוע מה שיהיה ;
יש שוני .
אתם הצעתם זאת .
אני זוכר את הדברים מתחילתם .
היה שוני , ופתאום זה אותו דבר .
לא כדאי להיתלות בעניין ההוא .
זה מפנה , להחליט על אש"ף-תוניס , ולשוחח אתו , עם כל המשמעויות שיש לכך באשר לדברים האלה .</text></doc><doc><name>אברהם שפירא (יהדות התורה):</name><text>אדוני היושב-ראש , כנסת נכבדה , אני בהחלט יכול להבין את מאמצי הממשלה לעשות שלום .
אני בטוח שלזה הם מתכוונים .
אפשר אולי גם להבין שיש כאלה הסבורים ששלום כרוך בנסיגה ובוויתורים .
אבל אינני יכול להבין – ואני אומר זאת בגלוי – שיש חלק בעם שעושים חג וחדווה בוויתור על החלקים האלה .
יש מצבים שאדם , לא עלינו , על מנת שיישאר בחיים , חייב לקטוע רגל או איבר אחר .
הוא עושה זאת כי הדבר חיוני , אבל זה עדיין כואב לו .
ארץ-ישראל היא חלק בלתי נפרד מגופנו , של כולנו .
אם הממשלה הגיעה למסקנה שצריך לוותר על שטח זה או אחר , אני מצפה שהיא תביע לא רק את התקווה לשלום , אלא גם את הצער , שערבים יבינו שיש פה צער , אבל עושים זאת למען השלום .
מפלגת העבודה על מרכיביה ההיסטוריים , מפא"י , אחדות העבודה וחוגים אחרים , היא מפלגת התיישבות .
היא מפלגה שאי-אפשר למחוק את חלקה הגדול והמכריע בהתיישבות בארץ-ישראל .
ולכן , דווקא בגלל זה , תמוהה כל כך העובדה שדובריה העיקריים אינם מביעים צער על ההכרח לוותר על שטח זה או אחר .
הרבה נכתב בעיתונות על עמדתם של גדולי התורה בנושא השטחים והשלום .
היו גם הרבה שציטטו דברי בורות .
אני מבקש להבהיר את עמדתי , כפי שאני הבנתי מהם את דבר רבותינו .
כדי למנוע שפיכות דמים הם מוכנים לעשות ויתורים , שנצביע בשתי הידיים ולא ביד אחת .
צריך להבין , ארץ-ישראל לא נבחרה כארצו של העם היהודי על-ידי העם .
ארץ-ישראל ניתנה לעם ישראל על-ידי בורא עולם .
אדם יכול לוותר על משהו ששייך לו .
לאדם קשה לוותר על משהו שלא שייך לו .
ארץ-ישראל ניתנה לנו על-ידי בורא עולם .
השבוע , בפרשת השבוע , נאמר ברש"י על " בראשית " : אמר רבי יצחק , לא היה צריך להתחיל את התורה מ " בראשית " אלא מ " החודש הזה לכם " , שהיא מצווה ראשונה שנצטוו ישראל .
ומה טעם פתח ב " בראשית"? משום " כוח מעשיו הגיד לעמו לתת להם נחלת גויים " , שאם יאמרו אומות העולם לישראל ליסטים אתם שכבשתם ארצות שבעה גויים , הם אומרים להם : כל הארץ של הקדוש-ברוך-הוא היא , הוא בראה ונתנה לאשר ישר בעיניו , ברצונו נתנה להם וברצונו נטלה מהם ונתנה לנו .
אני חשבתי לשאול : למה כתוב " כוח מעשיו הגיד לעמו"? למה לא כתוב " לעמים"? אני חושב שקודם כול צריך להגיד זאת לעם ישראל .
עם ישראל צריך להיות משוכנע שאין אנחנו יושבים פה כליסטים , אין אנחנו יושבים פה ככובשים .
מובן שהערך של חיי אדם ושל הצלת נפשות הוא הערך העליון , ואם נהיה משוכנעים שאכן ההסכם עם אש"ף יביא לשלום מלא ולא תהיה עוד שפיכות דמים , או הרבה פחות – ודאי שלא היינו מצביעים כמו שהצבענו .
בינתיים לא שמענו שערפאת מצהיר וחוזר ומצהיר – אומנם פעם אחת הוא אמר – על מאמצים למניעת הטרור .
זה סך-הכול מס שפתיים .
לכן חשוב שהממשלה תבהיר , שאם הטרור יימשך – אי-אפשר לשחוט יהודים בצוואר אחרי שהורגים , ואנחנו נתלה זאת רק בכך ששוחטים את השלום .
לא .
קודם שחטו את היהודים .
הם בטוח התכוונו לשחוט קודם יהודים .
לא יכול להימשך משא-ומתן על מימוש הסכם כאשר שוחטים יהודים .
לפי ידיעות שהתפרסמו , עומדים לשחרר אסירים .
אני מקווה מאוד שהממשלה לא תיסוג מעמדתה ותימנע מלשחרר אסירים שידיהם מוכתמות בדם יהודים .
שחרור אסירים כאלה יהווה עידוד למעשי רצח כנגד יהודים .
השר פרס מדבר על מזרח תיכון חדש .
הוא בוודאי מתכוון לזה .
אבל בינתיים , מהצד הערבי אנחנו לא שומעים את הזמירות האלה .
הדבר הכי קטן , על כל מה שהבטיחו להם – ביטול החרם הערבי , לא רק שלא עשו זאת , אפילו לא מדברים על זה .
לא ייתכן שרק נותנים להם .
מה בעצם הם היו עושים אם היו מבטלים את החרם הערבי ?
היו מתחילים אתנו עסקים .
אני חושב שההסכם שהממשלה חתמה אתם היה שווה להם כדי להוכיח , להם ולכל ארצות ערב , שהנה ישראל נקטה מדיניות של שלום – אנחנו מבטלים את החרם .
ערפאת חוזר ומצהיר , כי ירושלים תהיה בירתם של הפלשתינים .
במקרה כזה אנו כולנו , לרבות חברי מפלגת העבודה , מצפים שהממשלה אף היא תחזור ותודיע השכם והערב , כי ירושלים תישאר מאוחדת בשלטון ישראל לעולם ועד .
קול ענות חלושה יתפרש כחולשה .
בכל הסדר אין לשכוח את החיילים הנעדרים .
גם אם הם אינם בידי אש"ף , הרי אש"ף בוודאי יכול להשיג מידע לגביהם ולסייע לנו בשחרורם .
מר פרס , אני בטוח שאתם רוצים שלום .
אני בטוח שאתם רוצים שלום אמיתי .
אם הקדוש-ברוך-הוא ייתן שזה יתבצע , ובאמת יימנעו משפיכת דמים , אני בטוח שכל העם יתאחד תחת דגל אחד , לעשות שלום , אבל שלום אמיתי .
תודה .</text></doc><doc><name>רענן כהן (העבודה):</name><text>אני רוצה לקבוע שהממשלה נמצאת .
לא מזיק לציין זאת עוד הפעם .
מאיפה אתה יודע ?
אדוני היושב-ראש
אדוני היושב-ראש , אדוני ממלא-מקום ראש הממשלה , כנסת נכבדה , לפי הניסיון ההיסטורי שרכשנו במשך שנים גם במה שקרה כרגע , אני חושב שלא מקובל שלפני שאחרון הנואמים מסיים את דבריו , תהיה הצעה לכאן או לכאן .
יש סדר , יש תקנון , ואני חושב שמה שנעשה כאן הוא בניגוד לתקנון .
אני מבקש שדברי יישמעו בזמן שתהיה הצבעה , לפני ההצבעה .
זה אותו דין .
הדברים נאמרו , אני לא רוצה לומר את דברי עכשיו , אני רוצה לומר אותם בזמן ההצבעה .
אותו דין חייב לחול גם במקרה שלי .
אני מצטער מאוד .
הדברים נאמרו .
נאמר
ממלא-מקום ראש הממשלה הודיע לפני סיום הדיון , שההצבעה לא תהיה היום והוא מציע להעביר את זה ליום אחר .
מאחר שהדברים נאמרו לפני שהתחלתי לומר את דברי , אני מבקש לומר את דברי ביום שתהיה בו ההצבעה .
זו זכותי .
תודה .
יש סדר .
הדובר האחרון , הבא בשם הממשלה , יעלה ויאמר שהוא מבקש לדחות את הדיון וההצבעה .
הכול מקובל , אבל לא יכול להיות מה שנעשה כאן .
אני רוצה לפנות ליושב-ראש ולממלא-מקום ראש הממשלה ולבקש שהדברים שלי יישמעו בעת ההצבעה בעקבות מה שנעשה היום .
אני חושב שזה טיעון צודק , זו בקשה צודקת , ואודה ליושב-ראש אם הוא יאפשר לי לעשות כך .
אני מקבל את ההכרעה .
אדוני היושב-ראש , אדוני ממלא-מקום ראש הממשלה , חברי הכנסת , הניסיון ההיסטורי שרכשנו במשך כמעט 100 שנים , מאז החלה החזרה לציונות , מוכיח שלמרות הניסיון שלנו לחיות בדו-קיום , בשלום , עם הערבים ובכפיפה אחת , אין אנו מצליחים לעשות זאת .
לכן , תוכנית האוטונומיה שהעלתה הממשלה , אשר תביא להפרדת האוכלוסייה בארץ-ישראל המערבית , נותנת סיכוי משמעותי לכך שאפשר יהיה להגיע סוף סוף לדו-קיום כלשהו בארץ .
עם זאת , אני מודע לדאגה הגוברת של התושבים הישראלים בגדה המערבית ובחבל-עזה , החוששים לעתידם באזור .
העליתי היום בוועדת החוץ והביטחון הצעה שיש בה כדי לפתור חלק מהבעיות שמעלה הסכם העקרונות .
הצעתי חילופי שטחים ותיקוני גבול בין גוש אריאל , כלומר גב ההר המהווה אזור ביטחוני של מדינת ישראל ואשר מפלגת העבודה הקימה , לבין שטחים חלופיים הנמצאים בשליטת ישראל .
על-פי הצעתי , מדינת ישראל תעביר למוסדות האוטונומיה , לאחר שהסכם " עזה ויריחו תחילה " יבוצע במלואו , שטחים חלופיים , ובתמורה תשאיר תחת ריבונות ישראל , כמו תל-אביב ורמת-גן , את אזור גוש אריאל .
אתה תשמע אותי .
קצת סבלנות .
בהמשך אומר גם אילו שטחים , ואשאיר זאת לאחרים .
יש בכך כדי להבטיח לחוששים מפני פגיעה בביטחון ישראל את השליטה בגב ההר , וצעד זה יכול לחזק את הסיכוי לשלום .
הצעה זו יכולה להוות ניסיון וחשיבה חדשה , כדי לפתור את הבעיות הקשות שתהיינה בעת המשא-ומתן עם הפלשתינים .
למשל , ניתן בתיקוני גבול להעביר , אדוני ממלא-מקום ראש הממשלה , את היישוב ברטעה
את היישוב ברטעה שבמשולש הצפוני , שעד מלחמת ששת הימים
אני מציע להקשיב להיסטוריה , למציאות .
ניתן להעביר את היישוב ברטעה שבמשולש הצפוני , שעד מלחמת ששת הימים היה חצוי , באופן שמחציתו נמצאה מעבר ל " קו הירוק " ומחציתו בשטח ישראל .
ביישוב זה מתגוררת חמולת קבהה .
חמולה זו נאלצה לעבור סבל רב בשנים 1967-1949 , כאשר התושבים עמדו משני צדי הוואדי והביטו בכיליון עיניים על קרוביהם .
היום יוכלו האנשים האלה להשתייך ליחידה אחת , לאוטונומיה .
זה יהיה כפר אחד , לא מפוצל .
המשפחות תתאחדנה עם קרוביהן ללא שום קושי דתי , תרבותי ושפה .
הוא הדין לגבי תושבי אריאל , היכולים להיות חלק בלתי נפרד מהארץ על-ידי כביש חוצה-שומרון .
כן , אני מביא עוד דוגמה .
לא הדוגמה שאתה מצפה לה .
יישוב אחר כמו ברטעה , אדוני ממלא-מקום ראש הממשלה , הוא באקה-אל-שרקייה , הנמצא מעבר ל " קו הירוק " , ובאקה-אל-ע'רבייה בתוך " הקו הירוק". אותו סיפור אנושי , אותה טרגדיה .
ייתכן שבמקרה זה יש לצרף את באקה-אל-שרקייה לבאקה אל-ע'רבייה בתוך מדינת ישראל .
את זה צריך למנוע כבר עכשיו , כי אסור שנגרום להפרדה בין משפחות באותו כפר , ולא צריך להיות למדינת ישראל עניין להמשיך ולהחזיק בשטח זה .
גם מוסדות האוטונומיה צריכים להיות מעוניינים בנושא זה , משום שעקרונית צריך להיות להם עניין רב יותר להוסיף אליהם תושבים מבני עמם ודתם , מלשלוט בתושבים יהודים באזור האוטונומיה .
זו השעה לעשות תיקון אמיתי של מצב שנוצר בזמן שביתת הנשק , כשלא התחשבו בתושבים אלא רק בשטחים ובאדמות .
היום צריך לעשות צדק גם לאנשים .
בצעד זה ישראל תופיע כמדינה הומנית הדואגת לתושבים , ולא חשוב אם הם ערבים או יהודים .
אנחנו , אדוני ממלא-מקום ראש הממשלה , נעשה מה שמדינות ערב לא עשו ליהודים וגם לא לתושבים שלהן , הערבים .
לדוגמה , קרובה אלינו הטרגדיה הלבנונית .
החברה שם התרסקה בגלל שנאה דתית ועדתית .
התושבים שם חיו ועדיין חיים בתנאים הגרועים ביותר , משום שהשלטון המרכזי שלהם התמוטט בגלל קנאות דתית , שנאה עיוורת לגבי הזר והעדפת עדה או כת על פני המדינה והלאום .
אנו , כמדינה שוחרת שלום , לא רוצים ליצור מצב כזה , ולכן אנחנו מציעים להקים ועדת מומחים , במסגרת הוועדות שאדוני ממלא-מקום ראש הממשלה , הממשלה מקימה , שיאתרו שטחים חלופיים לקראת הדיון בעניין הסדר הקבע בין ישראל למוסדות האוטונומיה .
גברתי היושבת-ראש .
הכוונה היא שוועדה זו תשקול קריטריונים כמו : ביטחון , צירוף מינימלי של תושבים ערבים לישראל , תוך חיזוק הרוב היהודי , מקורות מים וכדומה .
אני משוכנע שהצעה זו , שהיא בת-ביצוע , תעניק תאוצה לתהליך השלום , תיצור רגיעה בשטחים ותחושת ביטחון לתושבים הישראלים בגוש אריאל .
כנסת נכבדה , אדוני שר החוץ , העליתי כאן הצעה , אשר אני סבור
העליתי כאן הצעה , אשר אני סבור שיש לבחון אותה בצורה יסודית ועמוקה .
אני בהחלט מאמין כי רעיון של חילופי שטחים ותיקוני גבול יתרום לצדק , הן בצד הישראלי והן בצד הערבי-הפלשתיני .
אני סבור כי אל לנו להירתע מלדבר על שטח אשר הוגדר עד כה בתחומי " הקו הירוק". אל לנו להיתפס לססמאות ולסטיגמות .
עלינו לבחון באופן מהותי את ההצעה ולנסות להתמודד אתה .
לסיכום , כנסת נכבדה , כמי שתומך בהסכם העקרונות , אני מוכן לקחת סיכון למען הסיכוי לשלום , אך לבי חושש מדינמיקה בתהליכים שהחלו , וכי לאחר מכן נאבד שליטה על תאוצתם וכיוונם של אותם תהליכים .
אל לנו לשכוח , כי העם הפלשתיני השואף לעצמאותו מדבר עוד היום – ומי שקורא את העיתונות הערבית לומד זאת , וגם מעל במה זו הושמעו הדברים – טוען ותובע הקמת מדינה פלשתינית עצמאית שבירתה ירושלים .
עדיין לא ויתרו , לא אש"ף , לא ערביי השטחים ולא העולם הערבי על זכות השיבה של ערביי ארץ-ישראל .
לכן , אודה לממלא-מקום ראש הממשלה , שלמרות אמירתו היום , ייתן תגובה של הממשלה כדי להרגיע את החששות הן בצד הישראלי והן אצל הפלשתינים .
אנו חייבים לספק לאזרחינו ביטחון ומענה לחששות שמהלכים בקרבם , בקרב המשפחות .
ואותם דברים אני שומע בכל מקום ובכל יישוב .
כולם רוצים בשלום , אבל דאגה גדולה מקננת בלבם .
תודה .</text></doc><doc><name>תמר גוז'נסקי (חד"ש):</name><text>מר ילצין ממש
אתה יודע שזו דמגוגיה .
גברתי היושבת-ראש , חברי הכנסת , כואב ומצער שאנחנו נדרשים לעסוק בכתבי אישום המוגשים נגד חברי כנסת , ועוד יותר כואב ומצער כאשר כתבי האישום האלה דנים בנושאים שיש בהם משום נטילת טובת הנאה אישית , ניצול מעמד אישי וכו'. הכאב הזה , אני חושבת , הכאב המשותף שלנו כחברי הכנסת , מנוצל לחידוש המתקפה , שהיא מתקפה לא חדשה , כפי שציין חבר הכנסת חגי מירום , על חסינותם של חברי הכנסת .
ההיסטוריה של הבית הזה יודעת דיונים רבים בוועדת הכנסת ובמליאה והתבטאויות רבות על כך שחסינות חברי הכנסת היא מקלט מיותר .
הגיעו הדברים עד כדי כך שבעיני הציבור נתפסת חסינות חברי הכנסת כמין מותרות , כאילו לקחו חברי הכנסת לעצמם את הזכות להיות מעל החוק .
לדעתי , המהלך הזה , שהוביל לתפיסה הציבורית הנפוצה הזאת , הוא כבומרנג החוזר אלינו , והיום באים ומנופפים בפנינו באותה דעה מופרכת שקיימת בציבור כנימוק לשינויים בתקנון הכנסת וגם כנימוק עקרוני לצמצום חסינות חברי הכנסת .
הצד העקרוני של חסינות חברי הכנסת הוא , שבאמצעותה הכנסת מגינה על עצמה , ולא , כפי שסבורים רבים , העניין של חבר הכנסת להגן על עצמו .
הכנסת מגינה על חופש חבריה להתבטא , על חופש חבריה לנוע , על חופש חבריה מפני חיפוש ויתר המרכיבים של החסינות , משום שהכנסת רוצה להגן על עצמה כרשות עצמאית מול השלטון , לכך נועדה החסינות על כל המרכיבים שלה .
ודאי שמטרת חסינות חברי הכנסת איננה להגן על חבר כנסת שהחליט לגנוב או על חבר כנסת שהתפתה להכניס לכיסו מה ששייך לציבור או על חבר כנסת שהחליט להונות או לרמות ;
לא זאת הכוונה .
אבל בגלל תופעות שקרו ובגלל הלחץ הציבורי שנוצר בעקבותיהן במין מהלך שמזין את עצמו , הגענו לדיון הזה .
בוועדת הכנסת הודו חברי כנסת אחדים בפומבי שהם נתונים ללחץ , ללחץ של הציבור בנושא זה .
הטענה הראשונה שהושמעה בזכות שינוי הסעיף והפיכת ההצבעה בעניין הסרת החסינות מהצבעה חשאית להצבעה גלויה היא הטענה של הגנה על יוקרתה של הכנסת .
יוקרתה של הכנסת נפגעה ונפגעת בשנים האחרונות יותר ויותר , אבל היא נפגעת קודם כול מיחסן של הממשלות השונות לכנסת , מעסקות קואליציוניות מבישות שהיו בהיסטוריה של הכנסת , גם עסקות פוליטיות וגם עסקות כספיות ;
היא נפגעת מהתנהגות פסולה של כמה חברי כנסת שבגלוי מסיתים על רקע לאומני או מונעים דיונים בהפרעות קולניות וכו'. יש בעיה של הגנה על יוקרתה של הכנסת , אבל זו אינה הבעיה של ההצבעה החשאית או הגלויה .
הטענה של " מול פני האומה " – גם אני חושבת שהציבור צריך לקבל מידע מרבי והייתי שמחה אם כלי התקשורת היו , באופן מאוזן , מדווחים על פעילותם של כל חברי הכנסת , על עמדותיהם והצבעותיהם .
אבל אי-אפשר להתעלם מהשפעות פופוליסטיות , וכבר הזכיר חבר הכנסת בני בגין את ההשפעה שהיתה לאותו לחץ מאורגן בעניין שינוי שיטת הבחירות .
הלחץ הזה הביא לכך שכמה וכמה חברי כנסת חששו שיכונו בציבור אנכרוניסטים , שמרנים , לא חדשנים , לא מודרנים , והחוק עבר כפי שעבר .
לכן , השפעות פופוליסטיות עלולות גם להביא בשלב מסוים לכך שהסתה מסוימת על רקע לאומני , כמו שקרה , הובילה לכך שהכנסת צמצמה , כזכור לכם , את חסינותו של חבר הכנסת האשם מחאמיד , כאשר העילה , לעניות דעתי , היתה באופן מובהק בתחום חופש הביטוי שעליו יש חסינות מהותית .
אשר לטענה של מניעת לחץ פוליטי-מפלגתי .
מביאים את הדוגמה של הסרת חסינותו של חבר הכנסת פנחסי .
היו שתי הצבעות , היתה הצבעה ראשונה והיתה הצבעה שנייה .
מתי היה לחץ ?
מישהו בדק מה היה הלחץ בהצבעה ראשונה ומה היה הלחץ בהצבעה השנייה ?
אני חושבת שברור לכל אחד מאתנו , שבהצבעה הגלויה הלחץ יהיה כבד וחריף פי כמה וכמה .
כאשר חבר הכנסת יצטרך לחשוב מה יקרה לו בסיעתו , מה יקרה לו בפריימריס , בלחץ מסוים , באווירה ציבורית מסוימת של " עליהום " מסוים על רקע כזה או אחר , האם אז , בהצבעה הגלויה , הוא יהיה משוחרר מלחצים או להיפך ?
בהצבעה הגלויה הלחצים יהיו הרבה יותר חזקים .
אני רוצה להדגיש , שאם מדברים על לחצים – הלחצים החזקים ביותר נמצאים בידי מי שנמצא בשלטון , מי שבאותו רגע נמצא בשלטון ויש לו אינטרס לקיים את השלטון , פעם מפלגה כזאת ופעם מפלגה אחרת , ולכן הוא יכול להפעיל הרבה יותר לחצים , בין שזה בטובות הנאה כאלה או אחרות שהשלטון יכול לתת ובין ברדיפות כאלה או אחרות .
החסינות המהותית לכאורה , כך אומרים , מעניקה הגנה מלאה כשמדובר בחופש הביטוי , אם כך , מה את דואגת ?
ממילא כשמדובר בחסינות מהותית לא יסירו את החסינות .
אנחנו יודעים שהכנסת דנה בהצעות להסרת חסינות בנושאים שהיו באופן מובהק במסגרת חופש הביטוי והתנועה , אף שבית-המשפט העליון כבר פסק בנושא הזה .
לכן , מאחר שיש ויכוח בנושא , מה נכלל במסגרת מילוי תפקידו של חבר הכנסת , ולמה הכוונה בביטוי " למען מילוי תפקידו " , הנושאים של החסינות הם רציניים ביותר .
ואני רוצה להסביר בקיצור את ההסתייגויות שהגשתי .
ההסתייגות הראשונה היא ההסתייגות המהותית , שאני מקווה שתתקבל , האומרת שאין לתמוך בהצעת השינוי שמציעה ועדת הכנסת אלא צריך להשאיר את המצב כפי שהוא , ואני כבר הסברתי , מדוע הניצול לרעה של החשאיות הוא , לדעתי , נופל מניצול לרעה של החשיפה שבהצבעה הגלויה .
הדבר השני שהצעתי , לחלופין , הוא כמו במקרה הנוכחי , כשחבר הכנסת אריה דרעי הודיע שהוא מבקש הצבעה גלויה , שהנושא שלו יועלה בהצבעה גלויה .
אני מציעה שהתיקון הזה יהיה בתקנון , לחלופין , ההצבעה תישאר חשאית אלא אם חבר הכנסת , מסיבה כלשהי השמורה עמו , מבקש את ההצבעה הגלויה , ואז תוכל הכנסת להצביע בהצבעה גלויה .
תודה .</text></doc><doc><name>יוסף בא - גד (מולדת):</name><text>גברתי היושבת-ראש , חברי כנסת נכבדים , אני הגשתי הסתייגות .
אני לא נכנס לעניין של הצבעה גלויה או חסויה .
מה שאני אמרתי , ואני עומד על דעתי בתוקף , 45 שנים נהגה הכנסת להצביע בהצבעה חשאית .
קרה המקרה של הרב פנחסי , וגם אני חושב כמו קודמי , חבר הכנסת דדי צוקר : אני תובע הצבעה חשאית .
אבל אני הצעתי שלא למחוק את סעיף 62 , להשאיר אותו להצבעה גלויה .
אבל אני קובע , שההצבעה תהיה חשאית או גלויה , כפי שתקבע הכנסת בתחילת הישיבה .
תמיד יש אפשרות ליושב-ראש להעמיד את זה , והכנסת תחליט שאף שכרגיל ההצבעה היא חסויה , במקרה דנן , בגלל נסיבות , שחברי הכנסת שהם מבוגרים מספיק ואחראיים יחליטו עליהן , יעמיד יושב-ראש הישיבה להצבעה , ללא דיון , את השאלה , האם ההצבעה על נטילת החסינות או הזכות תהיה חשאית או גלויה .
למה לנו לשנות דבר הקיים 45 שנים ?
למה לנו היום , בעקבות אופנה חולפת – ואני מסכים עם מה שאמר חבר הכנסת בני בגין , יש אופנה חולפת , זמנית , נסיבות מסוימות .
אני רוצה שתראו מה שקרה פה .
קרה פה דבר מוזר מאוד .
נגד ביטול ההצבעה החסויה נוצרה פה קואליציה משונה .
תראו מי הם הדוברים .
שימו לב .
אי-אפשר לחשוד בנו .
אין לנו מכנה משותף .
אני – עם תמר גוז'נסקי , עם זאב בגין , עם דדי צוקר , עם דראושה , עם רפי אלול , עם רן כהן .
תראו איזו קואליציה משונה .
יש לך הסתייגות בדברים מסוימים .
למה ?
אני קורא את ההסתייגות , בדברים מסוימים .
בכל אופן , הקואליציה הזאת שנוצרה מכל קצות הבית , מכל המפלגות , אני רואה פה את כל המפלגות כמעט , אני חושב שזה מחייב .
והא ראיה , הצבעת פנחסי היתה חסויה , ויודעים שהיו פה הרבה הסכמים חשאיים יותר מהצבעה חסויה .
אני אומר , לא ההצבעה הגלויה או החסויה ישנו את הדברים .
לעומת זאת , בהצבעה גלויה יהיה לינץ' ציבורי .
חבר הכנסת לא יצביע לפי מצפונו אלא לפי הפריימריס , מתוך רצון למצוא חן בעיני הקהל ולא בעיני מצפונו .
קורים דברים כאלה גם אצלך , חבר הכנסת יהלום , שאתה מרכז המצפון העולמי .
קורים גם דברים כאלה .
לכן , אני חושב שההצעה שלי מאוד מתקבלת על הדעת , מבחינה זו שאני לא שולל הצבעה גלויה מחר .
אני אומר , מחר בפתיחת הישיבה יגיד היושב-ראש : נוצרו פה תנאים מסוימים , חברים ביקשו הצבעה גלויה , נצביע פה אם יש הצבעה גלויה או חסויה .
מה ההבדל אם אנחנו מצביעים כעת , כאשר נמצאים פה באולם 10 או 20 חברי כנסת , וקובעים לשנות דבר שהיה קיים 45 שנים ?
כמה יהיו פה בהצבעה כעת , לעומת הנוכחות מחר , לפני ההצבעה המכרעת והגורלית , שכפי הנראה יהיו בה כמעט כל חברי הכנסת , והם יחליטו אם זו תהיה הצבעה גלויה או חסויה .
מה החיפזון הזה לשנות דבר שקיים 45 שנים , כאשר ניתן לעשות את זה אד-הוק , באותה הזדמנות שיצטרכו לכך ?
לכן , אני חושב שהדברים האלה מחייבים שנמשיך במה שהיה עד היום – הצבעה חסויה , אלא אם כן הכנסת תחליט ברוב קולות על הצבעה גלויה .
תודה .</text></doc><doc><name>חנן פורת (מפד"ל):</name><text>איפה תהיה הבירה שלה ?
וזכות השיבה ?
ולא ביפו וברמלה ?
אז למה מוסרים את אזור יריחו ?
הרגל הזו תהיה קטועה .
מה זה " שטחים חלופיים"? למה אתה מתכוון ?
לא עוסקים בחקיקה .
מה פירוש המשפט " יעמוד לחובה על לא עוול בכפו"? אם הוא יעמוד למשפט , בית-משפט של צדק ידון אותו .
מה זה נקרא " יעמוד לחובה " ?</text></doc><doc><name>חיים אורון (מרצ):</name><text>אין טלוויזיה .</text></doc><doc><name>נואף מסאלחה (העבודה):</name><text>מה זה שייך ?
הייתי ושמעתי את דבריו .</text></doc><doc><name>האשם מחאמיד (חד"ש):</name><text>אני מקשיב , אני מקשיב .
יש לך עוד דוגמאות כאלה ?</text></doc><doc><name>היו"ר א' סלמוביץ:</name><text>כן , אני מבקשת שקט .
חברי הכנסת .
תודה .
סליחה .
חבר הכנסת מירום .
חבר הכנסת בורג .
חברי הכנסת , הרעש הזה מפריע .
תודה רבה לחבר הכנסת רענן כהן .
חברי הכנסת , תם הדיון .
התשובה וההצבעה נדחו למועד שעליו יוחלט .
חברי הכנסת , אנו עוברים עתה לנושא הבא בסדר-היום : הצעת ועדת הכנסת לתיקון סעיף 62 לתקנון הכנסת .
יציג את ההצעה יושב-ראש ועדת הכנסת , חבר הכנסת חגי מירום ;
בבקשה .
תודה רבה לחבר הכנסת חגי מירום , יושב-ראש ועדת הכנסת .
אנחנו עוברים לדיון בהשגות .
אני מזמינה את ראשון המשיגים , חבר הכנסת זאב בנימין בגין .
בבקשה .
חבר הכנסת חנן פורת , אתה מדבר ללא רשות .
תודה לחבר הכנסת בגין .
אני מזמינה את חברת הכנסת תמר גוז'נסקי .
חברי הכנסת , אני מבקשת לנמק את ההשגות ברציפות .
תודה רבה לחברת הכנסת תמר גוז'נסקי .
אני מזמינה את חבר הכנסת דוד צוקר , אחריו – חבר הכנסת יוסף בא-גד ;
אחריו – חבר הכנסת אברהם בורג , ואחריו – חבר הכנסת רן כהן .
חבר הכנסת פורז .
חבר הכנסת יהלום .
חבר הכנסת מירום , חבר הכנסת מירום , חבר הכנסת מירום .
חבר הכנסת יהלום , אני מבקשת ממך מאוד .
אתה לא קיבלת את רשות הדיבור , אני מבקשת .
יש גבול לקריאות ביניים .
אתה מפריע כל הזמן .
חבר הכנסת צוקר , הרשה לי הערה אחת .
אני רואה שכולם פה רוטנים על הזמן הרב שאני נותנת לך .
אני רוצה להסביר , שעל כל השגה מגיעות לכל אחד חמש דקות .
חבר הכנסת צוקר הגיש שלוש השגות .
אם כך , מגיעות לו 15 דקות .
יש לו שלוש השגות .
יש פה שלוש השגות .
אני מצטערת , חבר הכנסת מירום , יש לו שלוש השגות .
הוא מנמק אותן ברציפות בזו אחר זו .
חבר הכנסת יהלום , סליחה , אני מנהלת פה את הישיבה .
חבר הכנסת איתן
חבר הכנסת איתן .
חבר הכנסת איתן .
חבר הכנסת בורג .
חבר הכנסת טמקין , לא קיבלת את זכות הדיבור .
חבר הכנסת צוקר , זמנך כבר תם , אני מבקשת לסיים .
חבר הכנסת איתן
תודה רבה לחבר הכנסת צוקר .
אני מזמינה את חבר הכנסת יוסף בא-גד , ואחריו – חבר הכנסת אברהם בורג .
אני מבקשת לאפשר לדובר לשאת את דברו .
תודה לחבר הכנסת בא-גד .
אני מזמינה את חבר הכנסת אברהם בורג , ואחריו – חבר הכנסת רן כהן .
חבר הכנסת איתן .
חבר הכנסת איתן .
תודה רבה לחבר הכנסת אברהם בורג .
אני מזמינה את חבר הכנסת רן כהן , אחריו – חבר הכנסת רפי אלול , ואחרון המשיגים – חבר הכנסת דראושה .
חברי הכנסת , אני מבקשת מאוד שלא להפריע .
חבר הכנסת מיכאל איתן .
חבר הכנסת בני טמקין .
חבר הכנסת צוקר .
חבר הכנסת גונן שגב , אני מבקשת .</text></doc><doc><name>דוד צוקר (מרצ):</name><text>אתה לא מתכוון ברצינות ?
בוועדת הכנסת אכן עומדת לדיון ההצעה של היועץ המשפטי לממשלה .
מה שעומד כאן לדיון הוא רק דבר אחד – הסרת החסינות של חבר הכנסת .
פה אתה טועה .
כמה מקרים אתה חושב שיהיו בשנה או בשנתיים הבאות ?
אני לא .
גברתי היושבת-ראש , חברי הכנסת , לפני שאכנס לגופם של דברים , וכדי להסיר ספק וכדי למנוע לעז וכדי שלא יהיו חשדות כלשהם , אני אומר כבר עכשיו , שמחר אצביע בעד הסרת חסינותו של חבר הכנסת אריה דרעי .
אחרי שאמרתי את זה , אני רוצה לומר לחבר הכנסת הנגבי , לחבר הכנסת מירום ולשר החינוך אמנון רובינשטיין : מי שמצביע היום בעד הצבעה גלויה עושה פה תקדים נורא של הצבעה אישית , ספציפית , דבר שכולנו גדלנו עליו , שאין לעשותו .
די היה בטיעון הזה כדי שאנשים יפחדו , יחששו , יירתעו מלהצביע מחר בעד הצבעה גלויה .
זו חקיקה אישית מובהקת .
אין פה אדם שלא גדל על העיקרון שאין מחוקקים חקיקה אישית , שמוטב שמישהו לא יורשע
אברהם , תן לי .
יפה .
ההצעה המקורית היא של חבר הכנסת הנגבי .
זאת ההצעה המקורית , אחריה הצטרפו לזה רבים אחרים .
סליחה , בכנסת השלוש-עשרה , ההצעה המקורית היא של חבר הכנסת הנגבי .
בכנסת הקודמת אני זוכר אדם שנלחם על זה , זה היה מי שהיה אז חבר הכנסת , אמנון רובינשטיין .
אם זה באמת מרתיע אתכם , ואתם לא רוצים הצבעה אישית , חבר הכנסת חגי מירום , תבקש הצבעה ביום רביעי .
תבקש הצבעה ביום רביעי .
חבר הכנסת הנגבי , אני מדבר עכשיו ברצינות .
אתה עומד בפני תקדים שהכנסת נמנעה מעשותו מיום כינונה עד היום .
גם אם כל הטיעונים של חבר הכנסת בגין ושל חברת הכנסת גוז'נסקי ושל חבר הכנסת בורג ושל כל מי שמתנגד להצעת חברי הכנסת מירום והנגבי , גם אם כל הטיעונים שלנו פסולים , הרוח תישאם ומשקלם כמוץ – די בטיעון הזה שזאת הצבעה אישית , ספציפית , לגופו של אדם , כדי שלא תעשו את זה , ואם אתם רוצים לעשות את זה , תעשו את זה ביום רביעי .
תעשו את זה אחרי שיש הצבעה במתכונת הקיימת על עניינו של אריה דרעי .
לא עושים דבר כזה , לא עשינו דבר כזה ואין סיבה שמשום – ועמד על זה חבר הכנסת בגין , ובצדק – שאנחנו מבקשים לשאת חן , ומשום שאנחנו משקלנו אולי כמוץ וכל רוח נושאת אותנו , נלך להצבעה אישית כזו .
גם אילו היה מדובר באדם נורא בהרבה , אדם שחובתו והרשעתו ברורות כשמש , גם אז לא הייתי ממליץ לשום אדם , ודאי לא לעצמי , להצביע הצבעה אישית .
זה מה שאנחנו עומדים לעשות כאן היום .
תדחו את זה ליום רביעי , אם זה כל כך חשוב לכם .
אם העניין באמת חשוב לכם , והוא צריך לעמוד עוד לשנים , אל תעשו את זה היום .
תעשו את זה ביום רביעי , אחרי שתתקיים מחר ההצבעה כהלכתה , על-פי המתכונת הקיימת .
מפתה אותי – להפסיק את הדברים שלי כאן ולהשאיר לכם את האתגר הזה .
חבר הכנסת מירום , אתה לוקח על עצמך אחריות שאני לא מציע שתיקח אותה , ולא על תקן של בעל עמדה מסוימת בהצעה הזאת , אלא אני חושב ששום מחוקק לא צריך לאפשר למחוקק אחר לשגות שגיאה כל כך קשה , כל כך כבדה כמו הצבעה אישית כזו , ספציפית , לגופו של אדם .
מחר זה יהיה לגופי שלי ומחר לגופך שלך .
חבר הכנסת מירום , החסינות איננה של חבר הכנסת דרעי .
אין דבר כזה .
אנחנו יודעים את זה ;
מכירים את התרגיל הזה .
אין דבר כזה שחבר כנסת מבקש להסיר את חסינותו , כולנו יודעים את זה .
זה טוב בשביל הודעה לעיתונות .
אנחנו יודעים שהחסינות שייכת לכנסת , הכנסת מחזיקה ברכוש הזה , בנכס הזה , ואין חבר הכנסת יכול לוותר או לא לוותר על חסינות .
זה עניינה של הכנסת כולה .
הסרת חסינות היום , פירושה , שלראשונה נחוקק חקיקה אישית בכנסת הזאת , ואין סיבה טובה לעשות את זה .
אין סיבה טובה בכלל , בוודאי לא במקרה הזה .
אני משאיר לך , חבר הכנסת מירום , את האתגר הזה .
אני אומר לך ברצינות , חבר הכנסת מירום , אני משאיר לך את האתגר הזה .
אם המלחמה חשובה לך , אתה תרכוש גם הרבה יותר קולות , פה בבית הזה , אם תבצע את זה ביום רביעי .
מתי , ביום רביעי ?
אני אומר לך עכשיו בכנות , שאני מוכן לשקול את הצבעתי .
שאלת אותי ברצינות ועניתי לך ברצינות .
חבר הכנסת יהלום , תעשה לי טובה .
רק כדי לפגוע במפלגה אחרת לא משנים כללים יסודיים של בית-מחוקקים .
זה מה שאתה עושה כאן .
אני כבר למדתי , שעקרונות פרלמנטריים אין טעם ללמוד ממך .
ממך אין טעם ללמוד .
אבל אולי תקשיב לאחרים .
זו היתה פנייה רטורית .
אתה תעזור לי אם תקשיב לי עד הסוף , או תפנה את מקומך ולא תפריע לי .
אמרתי רק שתעזור לי .
אתה לא מוכרח לעזור לי .
העילה לדיון הזה היא עילה מוצדקת ומובנת מאליה , ציבורית , משפטית .
היתה בבית הזה – וציין זאת יושב-ראש ועדת הכנסת , והוא צודק לחלוטין בכך – היתה תדהמה גדולה , מפח נפש , אכזבה גדולה , אווירה ציבורית קשה נגד הכנסת , בגלל הצבעתו של הבית הזה בפרשת פנחסי , וחיפשו וביקשו תשובה איך למנוע התבזות מן הסוג הזה .
אלא שנדמה לי שהתשובה שמביאה היום ועדת הכנסת היא התשובה הברורה מכול כדי לענות על בעיה אמיתית שנוצרה , ויש פה מתכון לשליטה , לשלטון ולעריצות המשמעת הסיעתית .
זאת משמעות ההצעה הזאת .
אני זוכר ויכוחים בסיעתי , השר אמנון רובינשטיין עמד לבדו בוויכוח הזה בסיעה אצלנו , וכל חברי עד אתמול אמרו לו : הרי זו מתכונת לדילים , זו מתכונת לעסקנים בין סיעה אחת לסיעה שנייה , ובחסות הפומביות , אם אפשר לומר משפט כזה , בחסות הפומביות יעשו פה דילים ואפשר יהיה לבדוק , וחברי המרכז יעשו את זה .
אני לא יכול לדבר עם האיש הזה .
יש לי בעיה עם טרחנות , לא עם קריאות ביניים .
תן לי עכשיו לדבר .
נכון , יש עיקרון חשוב , ועליו עמד יושב-ראש הוועדה , של דיווח לציבור , של פומביות .
אבל מולו עומד עיקרון אחר ;
העיקרון הזה איננו עומד לבדו , הוא איננו עצמאי ;
מולו עומד עיקרון אחר , לאפשר ולדאוג להצבעה נקייה של חבר הכנסת , משוללת אינטרסים , עניינית ושאיננה נתונה ללחצים .
זה העיקרון .
עכשיו חברים , בואו נהיה הגונים וגלויים עם עצמנו .
האם כאשר תעמוד הצעה להסרת חסינות של עמית קרוב לכם , אפילו לא חבר , קולגה מסיעה קרובה אליכם , שקשריכם האישיים אתו די טובים , אתם עובדים יחד ארבע , שבע , עשר שנים – באמת אפשר בהצבעה גלויה להצביע בקלות בעד הסרת חסינותו ?
זה קל למישהו ?
אחרי כל העקרונות ששמענו , ונניח שחבר הכנסת מירום צודק בכל מה שהוא אמר , אני אקח פה חלק גדול מהשמות של אנשים , שאני מקווה שרקמתי אתם מעט ידידות – הם בקלות , בהצבעה גלויה יצביעו בעד הסרת חסינותי ?
לא .
לא , זאת השאלה , ואתה יודע שזאת השאלה .
לכן , חברים , אתם רוצים הצבעה עניינית נקייה מאינטרסים – האם הפומביות תעזור לה ?
פעם בשם השלום ופעם בשם ארץ-ישראל השלמה , ותמיד בשם הקואליציה הנוכחית או העתידית , כי הרי זה יכול להיות בין סיעה קואליציונית ואופוזיציונית בשביל הקואליציה הבאה או זו שאחרי הבאה , או זו שאחרי-אחרי הבאה .
חסרות סיבות לדילים ?
ודילים אפשר לרקום טוב יותר בחסות הפומביות , כאשר הכול פתוח וגלוי , ואפשר לבדוק אותך ומרכז המפלגה יבדוק אותך וכל רוח ציבורית מתעתעת תבדוק אותך .
לא עומד כאן חגי מירום – ורק העיקרון של דיווח , של פומביות , שהוא חשוב .
עומד כאן עוד עיקרון .
נכון שההצעה הנכונה ביותר , כדי לשמור על החסינות , על המכשיר החיוני הזה , היא לאפשר אך ורק לבית-המשפט להסיר חסינות .
אבל לא זה עומד על הפרק , זה יבוא בהצעת חקיקה נפרדת .
עכשיו אנחנו מדברים על התקנון , כי רק דרך אחת תשמור על החסינות , והיא להעביר את זה לבית-משפט .
אני ממילא בטיעון האחרון .
אני לא ממלא את זמני .
אם הצעתם של חברי הכנסת בגין , גוז'נסקי ושלי לא תתקבל , ואכן הכנסת תחליט שההצבעה היא גלויה ותפתח את הפתח בפני כל הדילים האפשריים , כל העסקות החשוכות האפשריות , כל ההסכמים המכוערים שמישהו מעלה בדעתו , ואלה שהוא אפילו איננו מעלה בדעתו – אני מציע לחלופין שנשמור לפחות על תחום אחד שעליו תהיה הצבעה חשאית , והוא התחום המהותי לעבודתו של חבר הכנסת , הוא התחום של חופש הביטוי , חופש ההתארגנות , חופש ההפגנה .
לפחות בדבר שהוא עיקר העיקרים בעבודתו של חבר הכנסת , חופש הביטוי , גם בזה אתם רוצים הצבעה גלויה ?
גם בזה אתם רוצים שחבר הכנסת יהיה נתון לעריצות המרכז שלו ?
אתם רוצים שאתן לכם עכשיו תסריט ?
אתן לכם תסריט .
אנחנו צפויים עכשיו לחמש שנים מאוד קשות , ויכוחים מאוד קשים .
יהיו חברי כנסת מן הימין , שהתבטאויותיהם יהיו קשות ביותר כנגד הממשלה הזאת , כנגד הקואליציה , כנגד מעשים ממעשיה של הממשלה .
אני מניח שגם אצלי במפלגה יהיה לחץ לשלול את חסינותו של חבר הכנסת X , ויוסיפו לו כמה תארים .
יהיה לחץ גדול ויגידו : כן , מול חופש הביטוי עומדים ערכים אחרים .
איך אני צריך אז להצביע ?
איך אני צריך להצביע , אם יבקשו להסיר את חסינותו של חבר הכנסת הנגבי , בגלל התבטאות קשה ביותר , וחברי סיעתי , חברי המרכז שלי , יחשבו שלהגן על חופש הביטוי של חבר הכנסת הנגבי זה פינוק , מותרות שהזמן לא מתיר אותן , ואני אצטרך לעמוד למשפט מרכז מפלגתי , או למשפט המצפוני שלי , כאשר אני יודע שחופש הביטוי של חבר הכנסת הוא העניין היותר מהותי , היותר עמוק , היותר חשוב של עבודתו של חבר הכנסת ?
במה אתם רוצים שאני אתחשב ?
במה אני אתחשב ?
אני רוצה להיות עם מצפוני כאן , מאחורי הווילון הזה , מאחורי המסך הזה .
אני לא רוצה לעשות חשבונות , לא למרכז מפלגתי ולא לחברי הכנסת בני טמקין ורן כהן , משום שהם עלולים לחשוב אחרת ממני , ואני רוצה שגם הם יעשו את החשבון בינם לבין עצמם כאשר יגיע הדיון .
אני נותן עכשיו תסריט דמיוני , כמובן , הסרת חסינותו של חבר הכנסת הנגבי בגין התבטאות קיצונית ביותר .
לא בהכרח .
חבר הכנסת טמקין , אתה יודע שיש מבחן כזה ויש עוד מבחן .
נכון .
חבר הכנסת טמקין
אין שום סיבה למתח , התוצאות ידועות .
מאה אחוז .
חברי הכנסת איתן וטמקין , אני מתקנא בהם , הם ייצגו עכשיו את חבר הכנסת הנועז , טרזן .
בסדר .
מותר לי לייצג חברי כנסת אחרים , כאלה שראיתי אותם פה מסתובבים .
אולי גם חברי הכנסת טמקין ואיתן לעתים נמנים עמם , חלילה וחס , חברי כנסת סבירים מן השורה , שחושבים לעתים שלמען ארץ-ישראל השלמה מותר לעשות איזה דיל קטן , או למען השלום או למען גיוס בחורי ישיבות , או אי-גיוס בחורי ישיבות
מאחר שאני לא רואה את עצמי כאוטומט , על תקן ההצעה של חבר הכנסת איתן , וחבר הכנסת איתן מציע בסך הכול שהמפלגה תבחר יד , לא טיפוס , בעצם שתי אצבעות שלוחצות על הכפתורים , אני לא רואה את עצמי כשתי אצבעות .
בין שתי האצבעות שמו לי ראש , אולי כמה עמדות , אולי כמה דעות .
חברים , רוב ההצבעות בנושא החסינות עד היום – ומי שיכחיש זאת , אינני מאמין לו , כי גם אמת כדאי לדבר פה – נעשו בהקשרים קואליציוניים או פוליטיים כאלה ואחרים .
הן נעשו או לא ?
כן , הן נעשו בהקשרים פוליטיים .
קל יותר לעשות את ההקשרים הפוליטיים בפומביות .
קל יותר לעשות את הדילים בפומביות .
הרבה יותר קל ;
ולכן , חבר הכנסת טמקין , לעתים אתה צריך להיות משוחרר ממורא המפלגה שלך , כי עניינים מצפוניים לעתים אינם מתיישבים עם אידיאולוגיה של מפלגה , ואתה יודע שיש קונפליקט ביניהם , ולכן אני רוצה להיות במצב שבו אני אוכל להגן על חופש הביטוי של חבר הכנסת איתן , כאשר מפלגתי תרצה , נניח , באיזו התלהמות של רגע , לסכור את פיו כי הוא מסכן את השלום .
לכן , אני מציע שלא להיגרף אחרי שום רוח חולפת .
אלה רוחות חולפות .
אל תפחדו מן הרוחות הללו , תפחדו רק מן הצבועים .</text></doc><doc><name>צחי הנגבי (הליכוד):</name><text>להיפך .
יבקשו .</text></doc><doc><name>חגי מירום (העבודה):</name><text>כן .
לא , יש לו השגה אחת .</text></doc><doc><name>אברהם בורג (העבודה):</name><text>אתה נבחר גם בשביל שיקול הדעת המוסרי האינדיבידואלי
גברתי היושבת-ראש , כנסת נכבדה , אני מקנא בתומכים באופן מוחלט ואני די מתקנא במתנגדים באופן מוחלט .
אני מתלבט מאוד , אני מניח שאני אצטרך לשמוע את דברי כולם ולהכריע בסופם של הדברים .
אני מתלבט , מתלבט מאוד , בשל כל הדברים שנאמרו כאן עד עכשיו , בשל הסוגיה שאיננה סוגיית רגע אלא היא סוגיה שיורדת לעומקו ולמהותו של תפקיד חבר הכנסת .
אני מוטרד מאוד מסוגיית הלבנת הפנים ברבים .
בסופו של דבר , זה לא תפקיד נעים להצביע בעד או נגד הסרת חסינותו של חבר הכנסת , כשבסופו של דבר כולנו שווים בפני הבוחר , כולנו שווים בפני המחוקק , כולנו שווים בפני מליאתה של הכנסת , ואני צריך לעמוד ולעשות מעשה שהוא כמו-שיפוטי , אף שאינני שופט , ועלי לבוא לאדם ולהגיד לו , או בפומבי או במעט פחות פומבי : הנה חלק מהאצבע המאשימה כלפיך .
המלבין פני חברו ברבים כאילו דחפו לכבשן האש .
האם אני צריך לקחת על עצמי את הערך המוסף השלילי הזה ולהגיד לו , לא רק מאחורי הפרגוד , שמייד זה מתפרסם , אלא גם בפומבי , לבוא ולהגיד לו : אקה הומו , אתה האיש , הנה האצבע המופנית כלפיך ?
כמו כולם אני חושש מאותה עריצות , אבל לא עוד מעריצותו של שלטון שאולי היתה היסוד לחקיקתו של החוק בימי ראשיתה של המדינה .
אנחנו נמצאים עכשיו בעידן של בג"ץ .
אין היום מצב שאפשר להפעיל בו עריצות שלטונית ללא מערכות הגנה .
אני מפחד הרבה יותר מעריצות ההמון ומעריצות כלי הביטוי ההמוניים , שמבטאים איזה רצון קולקטיבי שלא ברור מה הוא מביע , של אנשים שהרבה פעמים רוצים לשלוט בלי להיבחר , רוצים לשלוט באמצעות השפעה וליטול מאתנו את זכות שיקול הדעת , שניתנת לנו על-ידי הבוחר .
נכון שהחסינות דהיום היא חסינות גורפת מדי , היא מגינה על תחומים רבים מדי , היא מאפשרת לחבר הכנסת פעילות בתחומים שאינם תחומים טבעיים של עבודתו של חבר הכנסת .
אבל , האם הפתרון המוצע הוא הפתרון ?
הרי הפתרון צריך להיות צמצום חסינותו של חבר הכנסת לתפקוד הישיר והמיידי , שבו הוא עוסק בעבודתו כחבר הכנסת .
נאשם בפלילים , בלקיחה לכיסו – זה לא חלק ממערכת החסינות המהותית שלו .
אני אינני מתבייש בהכרעתה של הכנסת בפרשות דרעי ופנחסי .
הרי בסופו של דבר אי-אפשר לאחוז את החבל בשני קצותיו .
אם ניתנת לי הסמכות להכריע , למה כועסים עלי כשאני מכריע על-פי המצפון הקולקטיבי ?
לשם כך ניתנה הסמכות .
האם כועסים עלי שהכרעתי בניגוד לציפיות של מישהו שהוא מחוץ לאולם הזה ?
לא מקבל את הציפיות האלה .
ההכרעה ניתנה לאולם הזה והאולם הזה מצביע כפי שהוא מצביע , את זה אני מקבל בתור הכרעה קולקטיבית .
יתר על כן , הפחד שלי או החשש שלי מפני הפומביות איננו חשש מפני חבר כנסת כמיקי איתן או כצחי הנגבי או כחגי מירום .
הפחד שלי הוא מחברי כנסת פחדנים .
ויש חברי כנסת פחדנים בכנסת , כי גם ציבור הפחדנים יש לו ייצוג בכנסת , לא רק האמיצים .
אגיד לך .
כאשר אתה עומד מאחורי הפרגוד עם מכלול השיקולים הענקי , ויש שיקולים אישיים וחבריים , מפלגתיים ולאומיים והכול , בסוף אתה מכריע בינך לבין עצמך .
כאשר אתה יוצא החוצה , אתה לא מכריע אך ורק בינך לבין עצמך .
אתה היית כאן בישיבות שבהן ישבו מאות אנשים ביציע , וההכרעה באולם השתנתה , בניגוד להיגיון הקולקטיבי , בגלל הלחץ החיצוני , שהוא מחוץ למצפון האישי של חבר הכנסת .
ההכרעה כאן היא הכרעה לפי מצפונו האישי של חבר הכנסת .
חבר הכנסת מיקי איתן , כאשר אני שוקל את השיקולים , אני מקווה שאני אמנה עם אותה קלאסה שלך , כי אני מוכן לשלם מחיר גבוה בשביל העמדות שלי .
אם אתה שואל אותי בסך הכול , בהכירי את הנפש הפוליטית הישראלית , איפה תהיה הצבעה יותר אובייקטיבית , לא רק אובייקטיבית , אבל היכן היא תהיה יותר אובייקטיבית , טענתי היא שהיא תהיה יותר אובייקטיבית מאחורי הפרגוד .
טענתך שהיא תהיה יותר אובייקטיבית מחוץ לפרגוד .
זאת שאלה של הערכה .
הערכתי שונה משלך .
לו ההצבעה היתה גלויה , לדעתי , חסינותו היתה מוסרת .
אני לא בטוח שזה סותר .
כל מה שזה אומר , שהצבעה בפנים או הצבעה בחוץ היא שונה .
פעם היא שונה כך , פעם היא שונה אחרת .
חבר הכנסת יהלום , אני לא מתווכח אתך .
אתה אומר שיש הכרעות שונות בפנים ובחוץ , ואני מעדיף את ההכרעה בפנים , כי אני רוצה שחבר הכנסת יעמוד לבדו מול מצפונו .
אני לא רוצה שמצפונו יהיה חשוף לנוכח עם ועדה .
אם תהיה הצעה כזאת על השולחן , אשמח לדון בה בכובד-ראש .
היא לא נמצאת כרגע על השולחן .
יש לי עוד כמה .
אני רוצה לסיים בשני דברים .
ההסתייגות שלי משקפת את ההתלבטות שלי .
אני מבין ואני מוכן ואני רוצה ואני חושב שכך צריך , לשנות את כל סיפור החסינות כאן בכנסת .
הוא גדול מדי , הוא רחב מדי , הוא גורף מדי , הוא מביש מדי .
אני הייתי שוקל – אולי בכלל לא צריך להסיר חסינות , אלא חבר כנסת שרוצה להתגונן צריך לבוא ולבקש את הגנת החסינות .
יכול להיות .
אבל זה עוד צעד .
אנחנו לא עומדים שם כרגע .
כמו שאנחנו מחילים על עצמנו בעבירות תנועה , מה שחל עלינו מתוקף התקנון .
אבל לא זה הדיון .
הצעת ההסתייגות שלי אומרת , שבנושאים הקשורים בתפקוד המהותי של הפרלה , של הדיבור , של הפרלמנט , של חופש הביטוי , ההתאגדות , ההפגנה , של הבעת הרעיון שלשמו נשלחתי – שם ההצבעה תהיה הצבעה חשאית .
ועוד דבר אחד נוסף שיהיה לשיקול – בסופו של דבר השיקול יהיה שיקול טקטי , אם מצביעים בעד רוב או בעד מיעוט .
דומני שהכרעה כזאת , שנוגעת לא לאדם אחד אלא לכל הכנסת , קשה לה שתתקבל , על-פי הבנתי , באירוע מקרי של פחות משני מניינים של חברי כנסת .
יכול להיות שאבקש מחבר הכנסת מירום , יושב-ראש ועדת הכנסת , לדחות את ההצבעה הזאת לראשית הישיבה מחר , כשכל חברי הכנסת נוכחים , משום שההכרעה היא הכרעה של הקולקטיב , היא הכרעה של כולנו על עתיד החסינות .
תודה רבה .</text></doc><doc><name>צחי הנגבי (בשם ועדת הכנסת):</name><text>אני מודה לאדוני היושב-ראש וליושב-ראש ועדת הכנסת , חבר הכנסת חגי מירום , על אשר זכרו לי חסד נעורים , שיזמתי בשעתי את ההצעה הזאת עם חברי הכנסת שאול יהלום ואליעזר זנדברג שיזמו את התיקון בתקנון שמשתלב היום יחדיו , ואני משיב בשם ועדת הכנסת לסיכום הדיון .
אילו קיימנו את הדיון הזה לא על רקע תופעות שהתרחשו במשכן הזה , באולם הזה , בשנתיים האחרונות , היינו יכולים לקיים אותו על רקע אקדמי טהור , לשקול לכאן ולכאן שפע של דילמות פילוסופיות , שבוודאי קיימות בסוגיה הזאת .
זו לא סוגיה קלה , זו סוגיה מורכבת הנוגעת לשורשיו של המשפט החוקתי בישראל : היא נוגעת לסוגיית פומביות הדיון , היא נוגעת לאופי ההכרעות השיפוטיות והמעין-שיפוטיות של מוסדות , בין היתר מוסדות פוליטיים .
אבל לא כך הוא המצב כרגע , ואני מקווה שלא ניתמם ונסבור אפילו לרגע קט שאנו מצויים בתוך איזו בועה נייטרלית , מנותקת מההקשרים האמיתיים של תפקודה של הכנסת .
הדיון הזה , רבותי , נוגע למועקות אמיתיות שהגדיר אותן חבר הכנסת רן כהן באופן ישיר וכן .
הציבור מביט עלינו ואנחנו כרגע ממש בהצבעת מבחן .
אפשר לומר שהציבור לא מעניין אותנו , שאנחנו מחויבים אך ורק למצפוננו , שפע של אמרות שפר .
אבל האמת היא שכולנו , איש איש על-פי תפיסת עולמו ועל-פי השקפתו הרעיונית , מעוניינים באמון הציבור , מעוניינים להיראות כמי שמבינים לפחות – לא חייבים ללכת על-פי צו הציבור אבל שמבינים לרחשי לב הציבור .
איננו יכולים לנתק את עצמנו ממה שקרה כאן בהצבעות על אותה סוגיה בחודשים האחרונים .
הציבור , רבותי , אומר : לא די שהחתולים האלה , חברי הכנסת , מלקקים את השמנת
כממונה על צער-בעלי-חיים .
לא רק שהם מופקדים על השמנת , הם גם מלקקים אותה מאחורי הפרגוד , וכשהם מתייצבים מול המצלמות , הם אומרים : זה לא אנחנו , לא אנחנו התקרבנו אל הצלחת ללקק אותה אלא מישהו אחר .
זו הסוגיה הציבורית .
אני רוצה לסכם בפנייה אל חברי הכנסת .
היו כאן הסתייגויות בעלות משקל .
הדבר האחרון שהיינו רוצים בו , לפחות הרוב בוועדת הכנסת שהצביע בעד התיקון הזה , כי הוא הבין שהתיקון הזה הוא חיוני , וכפי שאמר חבר הכנסת חגי מירום , ייתכן שעוד שנה-שנתיים נלמד אותו ונשנה אותו אם נחשוב על זאת לראוי – אל נסתבך כאן בהצבעות על ההשגות .
אי-אפשר להיות בעד השגה אחת ונגד השגה אחרת .
מי שרוצה שנצא מכאן בראש מורם ומחר נוכל להסתובב ברחוב ולהביט בעיני הציבור , שיצביע בעד האישור כפי שהביא אותו חבר הכנסת חגי מירום , ללא הסתבכות והתפתלות בהשגות השונות .
תודה רבה .</text></doc><doc><name>דב שילנסקי (הליכוד):</name><text>אני מבקש לציין
בכל ההצבעות אני בעד .</text></doc></root>