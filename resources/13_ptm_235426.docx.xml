<root><doc><name>היו"ר ש' וייס:</name><text>חברי הכנסת , אני פותח את ישיבת הכנסת , יום שני , כ " ו באייר התשנ"ג , 17 במאי 1993 .
הודעה למזכיר הכנסת .
חברי הכנסת , אני מבקש לשאת בשמכם , בשמנו , שתי ברכות : ברכה אחת לגברת מרים גלזר-תעסה , שהיתה חברת הכנסת וסגנית שר והיום היא יושבת-ראש לב"י , ולכל משפחת לב"י , שנמצאת אתנו כאן ביציע האורחים , פעילי קרן לב"י , אגודת ידידי לב"י .
בשמחה רבה אנחנו מארחים אותם בכנסת .
ב - 1980 הוקמה קרן לב"י על-ידי מי שהיה אז ראש הממשלה , מנחם בגין , זיכרונו לברכה , ומי שהיה אז הרמטכ"ל , היום חבר הכנסת רב-אלוף במילואים , חבר הכנסת רפאל איתן , רפול .
הקרן הזאת המשיכה מסורת מוצקה של צה"ל , שעוצבה על-ידי דוד בן-גוריון , ראש הממשלה ושר הביטחון הראשון של מדינת ישראל , שראה בצה"ל לא רק צבא הגנה לישראל , אלא גורם מרכזי בעיצוב החברה הישראלית בכל תחום אפשרי .
אין ספק שהקרן החשובה הזאת גיבשה את דפוסי הפעילות , הוסיפה להם תכנים חדשים .
ואנחנו בכנסת רואים את עצמנו , כפי שאמרתי במפגש לפני שעה קלה , כאשר חולקו פרסים לפעילי הקרן שנמצאים כאן אתנו , רואים את עצמנו גם כוועד ההורים של צה"ל .
ובשם אותו ועד ההורים , בשם כל חברי הכנסת , אני רוצה להביע את רחשי תודתנו על פעילותכם המבורכת .
יש כאן גם ידידים מחוץ-לארץ , קבוצה גדולה מצרפת , שעושה פעילות יוצאת מן הכלל בגיוס תרומות לקרן החשובה הזאת .
לכל הידידים בארץ ולכל הפעילים אני רוצה לברך אתכם בכל לבה של הכנסת לפועלכם החשוב .
נמצאים אתנו כאן סנטור טיסי , שהוא חבר בקונגרס , וגם חבר בית-הנבחרים אליהו קפקא .
שניהם ממסצ'וסטס , ואנחנו שמחים תמיד לארח כאן חברי פרלמנטים , בוודאי ממדינה ידידותית כארצות-הברית .
אנחנו מארחים גם את אגודת הידידות ישראל-גרמניה .
נפגוש את החברים הפעילים בעוד שעה קלה .
אני מצרף את הברכה גם לחברי האגודה הזאת .
אנחנו מקיימים כ - 30 אגודות ידידות עם מדינות חשובות בעולם .
אגודת הידידות ישראל-גרמניה פעילה מאוד .
אני צריך כאן לציין באופן מיוחד גם את תפקידו של חבר הכנסת דן תיכון , שהצליח להפוך את האגודה הזאת לגורם מרכזי בגישור בין שני עמים עם היסטוריה כל כך מסובכת , עם עבר כל כך קשה , ועם רצון מצד לא מעט גרמנים לעשות הרבה , והכול , כדי שהעתיד יהיה אחר .
תודה רבה .
אדוני המזכיר , אנא המשך בהודעתך .
אני מודה למזכיר הכנסת .
חברי הכנסת , אנחנו כאן מעטים היום .
תנועת הליכוד מקיימת את ועידתה .
אתמול בירכתי ואמרתי להם , בשם הכנסת , שאנחנו בטוחים שהם ישובו לעבודה הסדירה של הכנסת במרץ רב .
ביקשתי רק שזה לא יהיה בעודף מרץ .
אנחנו מעבירים את ברכת הכנסת לוועידת הליכוד .
נמשיך עכשיו בעבודתנו השוטפת .
אני מזמין את סגנית שר התעשייה והמסחר , חברת הכנסת מאשה לובלסקי , להשיב על שלוש שאילתות רגילות .
בבקשה .
סגנית שר התעשייה והמסחר תשיב על שאילתא מס' 645 של חבר הכנסת רענן כהן .
כרגיל , הוא אתנו כאן .
בבקשה .
שאלה נוספת לחבר הכנסת רענן כהן , בבקשה .
בבקשה , גברתי .
שאלה נוספת לחבר הכנסת בא-גד .
חברי הכנסת , אני לא מכיר מוסד של הצעת חוק משותפת של שר וחבר כנסת , אבל היוזמה מבורכת .
אני מבקש עכשיו את הצבעת הכנסת על הודעת הממשלה על החלת דין רציפות על הצעת חוק שירות המדינה ( מינויים ) ( תיקון מס' 6 ) , התשנ"ב – 1992 .
מדובר בהצבעה בלבד .
אין התנגדות , בהנחה שכל חבר כנסת יודע במה מדובר .
מי בעד ?
מי נגד ?
הפעם כן , אבל אבקש – את ישיבות סיעת מולדת לעשות בזמנים אחרים .
אני מבקש לצרף את קולו של שר האוצר שלנו וגם את קולו של חבר הכנסת בא-גד .
חמישה בעד – בתוספת קולותיהם של שר האוצר ושל חבר הכנסת בא-גד , אין מתנגדים , שני נמנעים .
אני מודיע שההודעה אושרה .
שר האוצר יביא לפנינו בנאום אחד הצעת חוק מלווה המדינה ( תיקון מס' 10 ) ( סמכות לשנות תקנות ) , התשנ"ג – 1993 ;
וגם הצעת חוק לתיקון דיני הרכישה לצורכי ציבור ( תיקון מס' 8 ) ( תשלום הצמדה וריבית – הארכת מועד ) , התשנ"ג – 1993 , בקריאה ראשונה .
ההצבעה תהיה נפרדת .
אדוני השר , בבקשה .
אני מודה מאוד לשר האוצר .
חברי הכנסת , אנחנו עוברים לדיון משולב בשתי ההצעות .
ההצבעה , כאמור , תהיה נפרדת , על-פי בקשת הממשלה .
לכל דובר שלוש דקות ;
עם לחץ מיוחד – עוד דקה .
אני מזמין את חבר הכנסת אלי גולדשמידט – איננו באולם .
חברת הכנסת ענת מאור – איננה באולם .
חבר הכנסת דוד צוקר – איננו באולם .
חבר הכנסת יוסף בא-גד , בבקשה .
אחריו – חבר הכנסת חיים אורון .
אם הוא לא יהיה באולם – חבר הכנסת אברהם פורז .
אני מודה מאוד לחבר הכנסת בא-גד .
חבר הכנסת חיים אורון – איננו באולם .
חבר הכנסת אברהם פורז – איננו באולם .
חבר הכנסת חגי מירום – גם הוא איננו באולם .
חבר הכנסת מיכאל איתן בוועידת הליכוד .
חבר הכנסת דראושה – איננו באולם .
חבר הכנסת טלב אלסאנע , בבקשה .
אני מאוד מודה לחבר הכנסת אלסאנע .
רשות הדיבור לחבר הכנסת רענן כהן , ואחריו – לחברת הכנסת ענת מאור , שלא היתה כאן מכיוון שמילאה שליחות קצרה בשם הכנסת .
נא לסיים .
בינתיים הקהל הגיע .
בסדר גמור .
תודה לחבר הכנסת רענן כהן .
חברת הכנסת ענת מאור – שלוש דקות , אחריה – חבר הכנסת רון נחמן .
אם הוא לא יהיה – חבר הכנסת יורם לס , אם הוא לא יהיה – חבר הכנסת עמנואל זיסמן , אם הוא לא יהיה – חבר הכנסת סאלח טריף , ואם הוא לא יהיה – חבר הכנסת שאול יהלום .
אני מודה לחברת הכנסת ענת מאור .
חבר הכנסת רון נחמן – איננו .
חבר הכנסת יורם לס – איננו .
חבר הכנסת עמנואל זיסמן – איננו .
חבר הכנסת סאלח טריף – איננו .
חבר הכנסת שאול יהלום , בבקשה ;
אחריו – חבר הכנסת אלי גולדשמידט .
אני מודה לחבר הכנסת שאול יהלום .
רשות הדיבור לחבר הכנסת אלי גולדשמידט , אחריו – לחברת הכנסת תמר גוז'נסקי , ואחריה – לחבר הכנסת יגאל ביבי , ואחר כך נעבור להצבעה .
תודה לחבר הכנסת גולדשמידט .
חברת הכנסת תמר גוז'נסקי , בבקשה , ואחריה יסיים את הדיון חבר הכנסת יגאל ביבי .
אני רוצה לשמוע אחר כך מן הממשלה אם היא רוצה הצבעה היום .
זה רעיון .
אני מודה לחברת הכנסת תמר גוז'נסקי .
רשות הדיבור לחבר הכנסת יגאל ביבי , אחרון המתדיינים בחוקים האלה ;
שלוש דקות , בבקשה .
אחרי כן הצבעה , אלא אם כן תבוא דרישה אחרת .
חברי הכנסת , אני חשבתי שהיום יעבור על כוחותינו יום שקט .
אני חושב שהשאלה נשאלה שלוש פעמים , תן לנואם לסיים את דבריו .
תודה רבה .
חברי הכנסת , אנחנו עוברים להצבעה .
על-פי בקשת הממשלה אנחנו מצביעים על כל הצעת חוק בנפרד .
ההצבעה הראשונה היא על חוק מלווה המדינה ( תיקון מס' 10 ) ( סמכות לשנות תקנות ) , התשנ"ג – 1993 .
אנחנו מצביעים בקריאה ראשונה .
ואם החוק יעבור בקריאה ראשונה , הוא יועבר לוועדת הכספים .
15 בעד , שלושה מתנגדים , נמנע אחד .
אני קובע בזאת , שהצעת חוק מלווה המדינה ( תיקון מס' 10 ) ( סמכות לשנות תקנות ) , התשנ"ג – 1993 , אושרה בקריאה ראשונה , והיא עוברת לוועדת הכספים להמשך הטיפול .
חברי הכנסת , אנחנו עוברים להצבעה על הצעת חוק לתיקון דיני הרכישה לצורכי ציבור ( תיקון מס' 8 ) ( תשלום הצמדה וריבית – הארכת מועד ) , התשנ"ג – 1993 , קריאה ראשונה .
17 תומכים , ארבעה מתנגדים , אין נמנעים .
הצעת חוק לתיקון דיני הרכישה לצורכי ציבור ( תיקון מס' 8 ) ( תשלום הצמדה וריבית – הארכת מועד ) , התשנ"ג – 1993 , אושרה בקריאה ראשונה ועוברת לוועדת הכספים להמשך טיפול .
אנחנו עוברים להמשך סדר-היום , הצעות לסדר-היום מס' 1527 , 1540 ו - 1550 , בנושא : 31,000 ילדים אינם לומדים בקביעות .
אני מזמין את חבר הכנסת אליעזר זנדברג לנמק את הצעתו , במסגרת של שבע דקות .</text></doc><doc><name>מזכיר הכנסת ש' יעקבסון:</name><text>ברשות יושב-ראש הכנסת , הנני מתכבד להודיע , כי הונחו היום על שולחן הכנסת :
הצעת חוק הרשות לפיתוח הנגב ( תיקון מס' 2 ) , התשנ"ג – 1993 , שהחזירה ועדת הכלכלה לקריאה שנייה ולקריאה שלישית .
לדיון מוקדם – הצעת חוק לתיקון דיני המשפחה ( קביעת מזונות ) , התשנ"ג – 1993 , של חבר הכנסת אלי דיין ;
הצעת חוק לתיקון דיני המשפחה ( הבטחת ביקור ילדים ) , התשנ"ג – 1993 , של חבר הכנסת אלי דיין ;
הצעת חוק לתיקון דיני המשפחה ( הוצאה לפועל בעניין מזונות ) , התשנ"ג – 1993 , של חבר הכנסת אלי דיין ;
הצעת חוק לתיקון דיני המשפחה ( הצמדת מזונות ) , התשנ"ג – 1993 , של חבר הכנסת אלי דיין ;
הצעת חוק להבראת תאגידים בקשיים , התשנ"ג – 1993 , של חבר הכנסת אלי דיין ;
הצעת חוק בתי-המשפט ( תיקון – שפיטה על-ידי עורכי-דין בתביעות קטנות ) ( הוראת שעה ) , התשנ"ג – 1993 , של חבר הכנסת אברהם פורז ;
הצעת חוק חיפוש בגוף ( בדיקות רפואיות ) , התשנ"ג – 1993 , של קבוצת חברי הכנסת ;
הצעת חוק לביעור נגע הסמים ( תיקוני חקיקה ) , התשנ"ג – 1993 , של קבוצת חברי הכנסת ;
הצעת חוק-יסוד : הכנסת ( תיקון – כינוס פגרה ) , של חבר הכנסת רענן כהן ;
הצעת חוק סדר הדין האזרחי ( המדינה כבעל-דין ) ( תיקון – צווי מניעה וביצוע בעין ) , התשנ"ג – 1993 , של חבר הכנסת אסעד אסעד .
לאחר עיכוב קריאה מכובד , אני ממשיך בקריאת הודעתי :
הצעת חוק לביטול צו הכניסה לישראל ( פטור תושבי יהודה ושומרון , רצועת-עזה וצפון סיני , מרכז סיני , מרחב שלמה ורמת-הגולן ) , התשכ"ח – 1968 , התשנ"ג – 1993 , של חבר הכנסת אברהם יחזקאל ;
הצעת חוק שוויון ההזמנות לטקסים ציבוריים , התשנ"ג – 1993 , של חבר הכנסת יוסף בא-גד ;
הצעת חוק-יסוד : הממשלה ( פקיעת כהונת שר בשל התפטרות ) , של חבר הכנסת אליעזר זנדברג ;
הצעת חוק לתיקון פקודת בתי-הסוהר ( סייג לשחרור מינהלי ) , התשנ"ג – 1993 , של חבר הכנסת אברהם הירשזון ;
הצעת חוק יום הזיכרון לחללי מערכות ישראל ( תיקון – היעדרות קרוב משפחה מעבודה ) , התשנ"ג – 1993 , של חבר הכנסת חיים אורון ;
הצעת חוק לתיקון פקודת העיריות ( הקלה בתשלום הארנונה ) , התשנ"ג – 1993 , של חבר הכנסת חיים דיין ;
הצעת חוק יום הזיכרון לחללי מערכות ישראל ( תיקון – היעדרות קרוב משפחה מעבודה ) , התשנ"ג – 1993 , של חבר הכנסת אביגדור קהלני ;
הצעת חוק הבזק ( תיקון – סייג לשידורים ) , התשנ"ג – 1993 , של חבר הכנסת שאול יהלום ;
הצעת חוק-יסוד : הכנסת ( תיקון – איסור השתתפות בבחירות לכנסת ) , של קבוצת חברי הכנסת ;
הצעת חוק גנים לאומיים , שמורות טבע , אתרים לאומיים ואתרי הנצחה ( תיקון – תקופת כהונה ) , התשנ"ג – 1993 , של חבר הכנסת יהושע מצא ;
הצעת חוק הביטוח הלאומי ( תיקון – שיעור דמי לידה ) , התשנ"ג – 1993 , של חבר הכנסת סילבן שלום ;
הצעת חוק קשישים וחולים ( פיקוח על חברות פרטיות המספקות ציוד וחובת פרסום ביטוח לאומי על הטבות ) , התשנ"ג – 1993 , של חבר הכנסת אברהם הירשזון ;
הצעת חוק רווחי הימורים והגרלות ( הקצאה לקידום פרויקט שיקום שכונות בנושאים חברתיים חינוכיים ) ( תיקוני חקיקה ) , התשנ"ג – 1993 , של חבר הכנסת אברהם יחזקאל ;
הצעת חוק ביטוח בריאות ממלכתי , התשנ"ג – 1993 , של חבר הכנסת גונן שגב ;
הצעת חוק לתיקון פקודת הרופאים ( בחינות רישוי ) , התשנ"ג – 1993 , של חבר הכנסת יורם לס .
עוד הונחו על שולחן הכנסת הצעה להחלפת סעיף 104 לתקנון הכנסת , והחלטות ועדת הכספים המאשרות הוראות בצו תעריף המכס והפטורים ומס קנייה על טובין ( תיקונים מס' 16 ו - 17 ) , התשנ"ג – 1993 .
תודה רבה .</text></doc><doc><name>סגנית שר התעשייה והמסחר מ' לובלסקי:</name><text>1. תופעת האי-התאמה בין הריבית המפורסמת לבין הריבית בפועל , ולעתים אי-פרסום הריבית כלל , ידועה ומוכרת .
קיימות תקנות הגנת הצרכן ( מכירות באשראי , מכירה מיוחדת , עסקה ברוכלות ) , התשמ"ג – 1983 , המחייבות למסור לצרכן את שיעורי הריבית בעסקאות האשראי מעל 200 שקל , וכן לציינם בפרסומים .
2. אין משרדנו מגביל את שיעור הריבית , אלא דואג לגילוי נאות של הריבית לצרכן , ועל הצרכן להחליט אם לרכוש ובאילו תנאים ואם לקבל אשראי , כמוצע לו על-ידי בעל העסק , בבנק , או לשלם במזומן .
3. משרדנו מפרסם , מדריך , מסביר ואוכף את כל נושא המכירות באשראי במשך כל השנה , והעבריינים נקנסים על העבירות הנ"ל .
לקראת חג הפסח האחרון נערך מבצע ארצי בנושא זה על-ידי פקחי משרדנו .
מבצע זה החל ב - 9 בנובמבר 1993 באילת , נמשך בתל-אביב בתאריכים 17-16 במרס 1993 , בחיפה ב - 24-23 במרס 1993 – הכול לקראת חג הפסח – והסתיים בירושלים ב - 30-29 במרס 1993 .
בסך הכול נערכו 70 ביקורות בתחום המכירות באשראי , נמצאו 29 חריגים שבהם פורסמה ריבית שגויה או לא פורסמה כלל הריבית .
אדוני היושב-ראש , חבר הכנסת רענן כהן , הפקחים במשרד התעשייה והמסחר משתדלים לפקח גם על המכירות באשראי , כפי שציינת , בצדק , בייחוד של מוצרי אלקטרוניקה ורהיטים .
לצערי הרב , לציבור עצמו קשה מאוד להבין באיזו ריבית הוא מחויב כאשר הוא קונה באשראי .
לפעמים החישוב מאוד מסובך .
לכן פעולת הסברה לציבור היא הרבה יותר משמעותית מאשר הקנסות .
בדרך כלל הקנסות הן עבירה מינהלית , בשיעור של 800 שקל .
בעיני , זהו קנס נמוך מאוד .
זה מובא לבית-המשפט , לעתים על-פי החלטות השופט .
אינני יכולה להגיד לך בצורה חד-משמעית , שכל מה שנעשה היום במכירות באשראי במדינת ישראל הוא אכן בפיקוח , לפחות בנושא של גילוי נאות .
אבל , כאמור , לרשות משרד התעשייה והמסחר במחוזות עומדים בסך הכול בין 35 ל - 40 פקחים , והם שצריכים לאכוף את חוק הגנת הצרכן כולו .
על כל פנים , הערתך ודבריך נלקחו לתשומת לבי בתפקידי במשרד התעשייה והמסחר .
1. רכישות " שי לחג " מבוצעות על-ידי ועדי העובדים על-פי שיקול דעתם .
לא היו בעבר הנחיות רשמיות להעדפת תוצרת הארץ , זולת הסברה .
ולמרות זאת , כפי שמדווח לנו , נרכשו בדך כלל מוצרים מתוצרת הארץ למטרה זו .
2. משרדנו ייערך בעתיד הקרוב , גם בעקבות קבלת חוק חובת המכרזים , והתקנות אשר הוצאו בעקבות קבלת חוק חובת המכרזים , הנכנס לתוקף בימים אלה , בשיתוף עם ההסתדרות והתאחדות התעשיינים , לעידוד באמצעות הסברה לאוכלוסייה כולה לרכישת תוצרת הארץ .
אני בהחלט חושבת שהתוספת שלך חשובה מאוד .
למיטב ידיעתי , עד היום אין הוראות חד-משמעיות , אלא הכול בדרך של הבנה והסברה .
אבל בנקודה שהעלית , יש בהחלט מקום לפנות בהנחיה – ואני אפנה לשר התעשייה והמסחר להציע זאת לשרי הממשלה ולמשרדי הממשלה .
הכנסת הזאת מאוד יצירתית .</text></doc><doc><name>רענן כהן (העבודה):</name><text>אדוני היושב-ראש , אני מודה לך מאוד , גברתי סגנית השר .
חברי הכנסת , תקנות לחוד ומציאות לחוד .
השאלה המרכזית שאני רוצה לשאול : האם יש במשרד התעשייה והמסחר חוליות פיקוח המבצעות אכיפה ומוודאות כי בחנויות החשמל אכן מציינים את שיעורי הריבית ?
ואם הפעולה הזאת נעשית בניגוד לתקינה ובניגוד לחוק , איזו סנקציה אנחנו מטילים על אותו בעל חנות המוכר בצורה שאיננה לפי התקנות וגוזל כספים מציבורים שונים שלא לצורך ולא על-פי החוק ?
אדוני היושב-ראש , כנסת נכבדה , אנחנו דנים היום בחיבור של שני החוקים : חוק מלווה המדינה וחוק לתיקון דיני הרכישה לצורכי ציבור ( תיקון מס' 8 ) ( תשלום הצמדה וריבית – הארכת מועד ) , התשנ"ג – 1993 .
מבדיקה שעשיתי בבנק ישראל אנחנו למדים , שמאות מיליונים של שקלים במלוות נמצאים בבנק ישראל , כאשר זכאותם של הזכאים לא ידועה עד לרגע זה .
מדינת ישראל הוציאה במהלך השנים להנפקה מלוות שונים למטרות שונות לצורך גיוס כספים מהציבור ותוך רצון שהציבור יקבלם בחזרה ויוכל לפדות אותם בעבור אותן שנים שאכן הוא שילם את הכספים האלה במיטב כספו .
כפי שאמרתי , התקשרתי לבנק ישראל ורציתי לדעת על מה מדובר .
יש הערכה שמדובר על יותר מ - 160 מיליון שקל .
מסתבר כי מלוות אשר גויסו עוד בסוף שנות ה - 60 ובשנות ה - 70 עדיין לא נפדו בשלמותם .
מיליונים רבים של שקלים של הציבור מחכים עדיין להיפדות על-ידי הזכאים .
בינתיים חלק מהאנשים כבר נפטרו , אך יורשיהם רשאים לפדות את המלוות , אבל בדרך כלל אחרי שהם יקבלו אישור לכך .
חבל ששר האוצר לא שומע , כי אנחנו מדברים על סכומים ששייכים לציבור והציבור עדיין לא קיבל אותם .
אינני בא בתלונות על כך לעובדי בנק ישראל , שעושים עבודה לאיתור אותם זכאים שטרם פדו את המלוות , אך , עם זאת , הציבור חייב לקבל את הכספים בחזרה , את כספו , ולא ייתכן שמלוות המגיעים למיליונים , המגיעים לסכומים אדירים , מונחים בבנק ישראל ללא מבקשים .
אני סבור שצריך לצאת במבצע הסברה מקיף , בדומה לזה שנערך בעניין מלווה " שלום הגליל " , ולהסביר לציבור מה הן זכויותיו בדיוק ולטעת בו מודעות , על-מנת שאזרחי ישראל , שבמיטב כספם סייעו למדינה לפני שנים , יוכלו לקבל את כספם בחזרה .
נערכה מערכת הסברה כדי להביא למודעות הציבור , שמי שזכאי לתעודה יכול לפנות לבנק ישראל או לאתר זאת בכוחות עצמו , אם הוא יכול , כדי לקבל את הכספים בחזרה .
הפעולה הזאת היא לא רצינית , אבל לפחות נעשה צעד מסוים להבטיח שאותם מלוות יגיעו גם לציבור .
אני בהחלט מקבל – לא רק מכתב ולא רק הסברה .
זה כסף שלא שייך לממשלת ישראל , הוא שייך לאותם אנשים , הזקוקים דווקא בימים אלה לכספים האלה , ולכן חובת מדינת ישראל לעשות הכול כדי שהכספים האלה יגיעו לציבור שממנו לקחו את הכסף .
אני כבר מסיים .
אמרת שהיום הכנסת במצב כזה
הרי אני פועל לפי הנחיות היושב-ראש ומכבד את דברי היושב-ראש , ופשוט ניצלתי את הפתיחה של היושב-ראש לטובתי שלי ואסיים בתוך דקה .
לכן , מה שאני מבקש : המדינה , כפי שהיא יודעת לגייס כשצריך כסף מהציבור , צריכה לעשות הכול על-מנת להחזיר לו את כספו .
הביטוח הלאומי – ובכך אני מסיים – טרח ואיתר את כל אלה הזכאים לקצבת ילד ראשון ושני , ויצא במסע פרסום ענק כדי לאתר את אלה שלא ניתן היה לאתרם בדרכים המקובלות .
בסופו של דבר , אין שום צורך שהכספים המונחים בבנק ישראל יישארו כאבן שאין לה הופכין , וצריך לעשות הכול כדי שאותם מיליונים יגיעו לאנשים שתרמו ממיטב כספם ברגע שהמדינה היתה צריכה את הכסף הזה .
היום חובתה של המדינה לעשות הכול כדי לאתר אותם אנשים ששילמו את כספם ויכולים להשתמש בכסף הזה לצרכים שלהם דווקא בעת אבטלה .
תודה .
מפקיעים אדמה .
לערבים אין אדמה , אז לא מפקיעים .
נו , מה אתה חושב ?
לממשלה אכפת ?
סליחה , אני מדבר בשמי .</text></doc><doc><name>תשובת סגנית שר התעשייה והמסחר מ' לובלסקי:</name><text>אכן , התופעה מצערת וחייבת לעורר דאגה .
בהעדר כוח-אדם נבדקו רק 10 % מן התקנים אשר משרדנו מופקד על אכיפתם .
1 , 3 .
החל מחודש יולי השנה תתוגבר יחידת הממונה על התקינה במהנדס אשר יטפל בנושא הבדיקות בלבד , וזאת נוסף על מהנדס העובד ביחידה זו , מלבד הממונה על התקינה כיום .
משרדנו ימשיך לעשות מאמצים בהתאם למגבלות כוח-האדם , לטיפול בתלונות הציבור וארגוני הצרכנים .
2. הבדיקות תיעשנה בתיאום עם מכון התקנים .
משרדנו מייעד תקציב – במסגרת המכון עצמו – לתגבור משמעותי של היקף הבדיקות היזומות על-ידי משרד התעשייה והמסחר .</text></doc><doc><name>יוסף בא - גד (מולדת):</name><text>אדוני היושב-ראש , סגנית השר , רציתי לשאול שאלה נוספת : מה בדבר מתנות של המשרדים עצמם לעובדים ולאורחים מחוץ-לארץ , האם גם להם תהיה תקנה – רק כחול-לבן , מתוצרת הארץ ?
תודה רבה .
אולי גברתי תצטרף אלי ונעלה יחד הצעת חוק , כדי לחייב ולא להסתמך על היושר הציבורי , שלא תמיד הוא פועל .
אדוני היושב-ראש , גם את קולי , לא הספקתי להצביע .
אדוני היושב-ראש , כבוד שר האוצר , חברי כנסת נכבדים , אני מתנגד לתיקון לחוק דיני הרכישה לצורכי ציבור , והיה כדאי שכבוד שר האוצר יואיל להקשיב – מדוע אני מתנגד ולמה אצביע נגד הצעתך , אף שעקרונית אני חושב שזה תיקון טוב וחשוב .
היות שידעתי שאדוני השר יהיה מסוקרן , לכן הרשיתי לעצמי לפנות ולבקש שתפסיקו את שיחת תלמידי-החכמים שלכם .
אני רוצה להסביר .
אני העליתי הצעת חוק על עוול שנגרם לאזרחים על-ידי זה שמפקיעים קרקעות – א .
בלי להודיע , אלא רק על-ידי פרסום ברשומות .
מסתפקים בפרסום ברשומות , וכידוע האזרח העממי , הפשוט , אינו קורא את רשומות .
ביום שהאדם רוצה את הקרקע שלו , שהוא מחזיק בה 50 שנה לפעמים , לפתע מתברר לו שהיא הופקעה .
כאשר פנה אלי אזרח בנדון , ואני שאלתי : לא הודיעו לך ?
– לא , לא הודיעו .
פניתי ושאלתי : האם אין לכם הכתובת שלו ?
ענו לי : יש כתובת , הרי הוא שילם מסים .
ואם הוא שילם מסים , איך זה שאין כתובת ?
לא , לא חייבים .
פרסמו ברשומות .
לאחר דין ודברים קשה הציעו לו פיצוי , ואתם לא תאמינו .
על דונם אדמה הציעו לו 3,000 שקל פיצויים , לפי שווי הקרקע בשנת תרפפ"ו .
הדבר הזה מלמד אותי , ולכן העליתי הצעת חוק , שכל דיני הרכישה לצורכי ציבור – בשם הציבור מפקיעים קרקעות לכבישים , קרקעות למבנים ציבוריים , ולאחר מכן לא אחת זה עובר גם לספקולציות ומישהו נהנה .
יהודי החזיק 50 שנה באדמה , חיכה לרגע המיוחל , חיכה להשיא את בנותיו ולהשיג נדוניה מאותו מגרש , ומתברר לו , שבלי שידע , שהקרקע הופקעה .
לכן אני אתנגד להצעת החוק – מפני שאני חושב שצריך פה משהו הרבה יותר יסודי ודרסטי .
אני ביקשתי שני דברים , וכל עוד הדברים האלה לא יסודרו , לא אוכל לתמוך בתיקון .
הדבר הראשון שאמרתי הוא , שאי-אפשר להפקיע קרקע במדינה דמוקרטית בשנות האלפיים בלי להודיע על כך לאדם שמחזיק את הקרקע .
לא מספיק פרסום ברשומות , אף אחד לא קורא אותו .
שנית , תבעתי ואני חוזר ותובע , שהפיצויים יינתנו על-פי הערך העתידי .
אני מבין שאי-אפשר לתת פיצוי לפי הערך העתידי הסופי , אבל לפי ערך עתידי של תחילת בניין המקום , עריכת תוכנית מתאר ראשונה .
לא ייתכן שיגידו לו : החזקת בקרקע 50 שנה , אנחנו נותנים לך סכום מזערי מצחיק , ותן לנו עכשיו את הקרקע לצורכי ציבור .
אפילו אם זה לצורכי מדינה ולמען עולים חדשים , אי-אפשר לקפח את האזרח .
לכן אני אתנגד כל זמן שלא יבוא תיקון לכל העניין בכללותו .
תודה רבה .</text></doc><doc><name>רחבעם זאבי (מולדת):</name><text>אסור לסגנית השר להציע הצעה חוק פרטית .
אז למה אתה תומך בממשלה ?
אבל למה אתה תומך בממשלה כזאת ?
אני לא מטיף לך מוסר .
שאלתי אותך שאלה שאין עליה תשובה .</text></doc><doc><name>שר האוצר א' שוחט:</name><text>אדוני היושב-ראש , אבקש לצרף את קולי .
אדוני היושב-ראש , רבותי חברי הכנסת , אני מתכבד להביא את תיקון מס' 10 לחוק מלוות המדינה בקריאה ראשונה .
חוק מלווה המדינה מסמיך את הממשלה ללוות כסף מן הציבור ולהוציא לשם כך איגרות חוב .
תנאי איגרות החוב המוצאות לפי החוק נקבעים בתקנות ששר האוצר מתקין באישור ועדת הכספים של הכנסת .
על מנת להגן על הציבור מפני שינויים רטרואקטיביים בתנאי איגרות חוב שהונפקו , נקבע בסעיף 15 לחוק איסור על התקנת תקנות רטרואקטיביות שעניינן תנאי איגרות החוב , וכן נאסר על שינוי בתנאי איגרות החוב לגבי סדרות שכבר הוצאו , אף אם תוקף השינוי הוא מכאן ולהבא .
האיסור שבהוראת סעיף 15 הנ"ל מנוסח באופן גורף , כך שכל שינוי רטרואקטיבי וכל שינוי לגבי סדרות שהונפקו אסור .
אין בחוק כל התייחסות לשאלה האם יש בתקנות אלה פגיעה במחזיקי איגרות החוב .
מפעם לפעם מתעורר הצורך בהכנסת שינויים טכניים בתנאי איגרות החוב , גם לגבי סדרות שכבר הוצאו , אך בשל נוסחה של הוראת סעיף 15 אין אפשרות לעשות זאת , אף שאין בשינוי כל פגיעה במחזיקי איגרות החוב .
מאחר שמטרת סעיף 15 הנ"ל הינה למנוע פגיעה במחזיקי איגרות החוב , מוצע לתקנו באופן שהאיסור הקבוע בו יוגבל אך רק לתקנות שיש בהן כדי לשנות לרעה תנאים שנקבעו .
יש לציין ששינוי כזה תואם גם את הוראות חוק ההגנה על השקעות הציבור .
מלבד התיקון האמור בסעיף 15 , מוצע להכניס תיקון נוסף בחוק , אשר יפטור את שר האוצר מהצורך בפרסום ברשומות של כל סדרת איגרות החוב שהונפקו לציבור .
מאחר שאיגרות החוב נמכרות לציבור על-פי תקנות המכרזים , ולפי תקנות אלה מפרסם בנק ישראל בעיתונים יומיים את כל הנתונים הרלבנטיים לפני עריכת המכרז , וכן את תוצאות המכרז לאחר עריכתו , בהתאם לכך אין עוד צורך בפרסום ברשומות שאינו מוסיף כל מידע מהותי אחר , אך יש בו להטיל מעמסה נוספת ומיותרת , ולכן מוצע לבטלו .
אבקש לאשר את הצעת החוק בקריאה ראשונה ולהעבירה לדיון בוועדת הכספים .
הצעת החוק השנייה דנה בתיקון לחוק לדיני רכישה לצורכי ציבור ( תיקון מס' 8 ) .
אדוני היושב-ראש , רבותי חברי הכנסת , החוק לתיקון דיני הרכישה לצורכי ציבור , התשכ"ד – 1964 , קובע הסדרים שונים בקשר לחוקי הרכישה השונים , היינו : חוק התכנון והבנייה , פקודת הדרכים ( רוחבן והתווייתן , פקודת הדרכים ומסילות הברזל , פקודת בניין ערים , פקודת הקרקעות ( רכישה לצורכי ציבור ) ) .
סעיף 8 לחוק קובע הסדר להצמדת הפיצויים המגיעים לבעלי הקרקע שנרכשה מכוח אחד מחוקי הרכישה האמורים .
סעיף 9 לחוק קובע את מועד 31 במרס 1993 , שעד אליו יחושבו הפיצויים בהתאם להסדר הקבוע בסעיף 8 ;
וממנו ואילך תשולם לזכאים ריבית קבועה ולא צמודה .
מכיוון שהתאריך האמור כבר חלף , מוצע בסעיף 1 לתיקון להאריכו בחמש שנים נוספות , היינו עד ליום 31 במרס 1998 , באופן שיאפשר המשך הצמדת הפיצויים ומניעת פגיעה בזכאים שטרם פוצו על רכישות ישנות .
סעיף 2 לתיקון הוא סעיף מעבר , שנועד לגשר על פער הזמן שבין פקיעת המועד הקודם למועד פרסומו של התיקון המוצע , כלומר 31 במרס 1993 , ובכך לאפשר תשלום נוסף לאותם זכאים שפוצו בשיעור מופחת לאחר פקיעת המועד הקודם .
אבקש מן הבית להצביע בעד העברת ההצעה לוועדת הכספים לשם הכנתה לקריאה שנייה ושלישית .
תודה רבה .
זה באמת מסקרן אותי .
אם אתה חושב שזה תיקון טוב וחשוב , למה תצביע נגד ?</text></doc><doc><name>טלב אלסאנע (מד"ע):</name><text>אדוני היושב-ראש , כנסת נכבדה , האמת היא , שהחוק הזה שימש במשך תקופה אמצעי פוליטי כדי לנשל חלק נכבד מהאוכלוסייה , ובמיוחד האוכלוסייה הערבית , מאדמותיה .
אומנם החוק נקרא חוק לתיקון דיני הרכישה לצורכי ציבור , אבל במשך כל התקופה , אם מישהו כאן בכנסת מוכן להצביע לי על מקרה אחד שבו היתה הפקעת אדמות מיהודים לטובת האוכלוסייה הערבית – זה לא היה .
לאורך כל הזמן היתה הפקעה מהמגזר הערבי לטובת האוכלוסייה היהודית .
לכן החוק הזה , לדעתי , משמש אמצעי בשירות מטרה פוליטית , כשמעניקים לו מעטה של חוקיות .
יתירה מזו , אותם אנשים שמפקיעים את אדמותיהם , כשהם פונים לבית-המשפט ומציגים לפניו מסמכים של פרסום בילקוט הפרסומים והחלטה של שר האוצר כאילו הכול התנהל כדת וכדין , כשלמעשה בפועל אנשים אלה לא ידעו על כל ההליך של ההפקעה – ההפקעה נעשתה מאחורי גבם , כגנבה באמצע הלילה ;
באחד הימים פנו אליהם וביקשו את פינוים .
לא אחת קרה , ולאחרונה בלגיה , למשל , הגיעו טרקטורים עם אנשי " הסיירת הירוקה " ועקרו מטע זיתים של יותר מ - 1,000 עצים של שבט אל-אסאד , בטענה שהמקרקעין האלה הופקעו .
זאת לא השאלה , ואני לא רוצה את עזרתך .
תרשה לי להציג את עמדתי .
אני לא תומך בשום דבר , אני תומך בדברי .
תבוא ותגיד שאתה בעד ביטול הפקעות , תבוא ותגיד שאתה בעד ביטול נישול אדמות – אני אכבד את הדעות שלך ואשמע אותך בסבלנות .
אבל מאחר שאני יודע מה אתה רוצה , אל תטיף לי מוסר .
מאחר שמדובר בהרבה קרקעות שהופקעו , מאות אלפי דונמים שהופקעו במשך עשרות שנים ולא שימשו למטרה , כביכול הציבורית , שלמענה הופקעו האדמות האלה , אני קורא לשר האוצר לערוך רביזיה , דיון חוזר בהפקעה ובמטרה המיועדת להפקעה הזאת , ולאפשר לבעלים לפנות ולהגיש הסתייגויות ולקיים דיון חוזר .
אם המטרה בוטלה – להפשיר את ההפקעה ולהחזיר את הקרקעות לבעלים .
אם ההפקעה היא בתוקף – להקצות קרקעות חלופיות לאותם בעלים אשר הופקעו האדמות שלהם ולא להעמידם במצב שבו מפקיעים את האדמות וגם קרקע חלופית איננה , והפיצוי היחיד שקיים הוא פיצוי כספי בסכומים מזעריים .
על זה לא ניתן להגיד שזה פיצוי הולם , אלא ניתן להגיד שזה אך ורק נישול .
דבר נוסף : קיימת היום אפשרות של העברת מסילות ברזל וגם תוכניות לכבישים – חוצי-ישראל וכבישים נוספים .
אני סבור שאכן קיים צורך בחיזוק התשתית , בסלילת כבישים .
צעדים אלה מבורכים ויבורכו , אבל לדעתי צריך לשמוע את התלונות , לעיין בהן בכובד ראש ולא לדחות אותן כלאחר יד .
קיימת האפשרות להטות את התוכניות המביאות , כפי שאני ראיתי , לכביש מס' 9 וכביש מס' 6 , העוברים במשולש וגורמים לנישול מחלק גדול מקרקע חקלאית המפרנסת משפחות רבות .
אינני יודע מדוע אין אפשרות להטות את הכיוון של הכבישים האלה כשקיימת אפשרות חלופית , על-מנת להקטין במידת האפשר את הפגיעה בקרקע החקלאית המהווה מקור פרנסה למשפחות רבות .
עניין אחרון שאני רוצה לציין הוא , שהיום קיימת בעיה של מאות אלפי דונמים בנגב שלגביהם הוגשו תביעות הסדר , יותר מ - 760,000 דונם משנות ה - 60 .
אינני יודע מדוע אין אפשרות לפתור את הבעיה הזאת ולקיים דיון מעמיק על-ידי הממשלה , כדי למצוא פתרון הולם לבעיה הזאת , ולא פתרון של הגשת תביעות פינוי וצווי הריסה נגד מבנים ונגד בתים , ללא שום אלטרנטיבה .
תודה רבה .
מתי הפקיעו מיהודים
אתה יודע מקרה אחד שבו הפקיעו מיהודים לצורכי ציבור ערבי ?
מה אתה אומר על הפקעת קרקעות ברמיה לטובת כרמיאל ?
מה אתה אומר על הפקעה מרמיה לטובת כרמיאל ?
כאן דובר
כאן דובר במיוחד לגבי תלמידים במגזר היהודי אבל הבעיה קיימת בצורה חריפה מאוד במגזר הערבי , מסיבות הידועות לסגן השרה , בגלל והרמה , ותנאים שגורמים גם לרמת הישגים נמוכה בבחינות הבגרות .
שאלתי היא , מאחר שההישגים נמוכים במידה זאת או אחרת , משרד החינוך והתרבות אחראי לרמת ההישגים הנמוכה , איך הוא מוכן לממן שנת מכינה לתלמידים הערבים שסיימו את התיכון ולא נמצאים ברמה הנאותה ?
מכוח אחריותו זאת , איך הוא מוכן לממן שנת מכינה כזאת ?</text></doc><doc><name>שאול יהלום (מפד"ל):</name><text>מה נעשה לגבי מלוות מבצע " שלום הגליל " ?
כוונתך שישלחו מכתב לכל אזרח שיש לו מלווה ויגידו לו .
זה לא עשו לגבי מלוות מבצע " שלום הגליל " .
אדוני היושב-ראש , חברי הכנסת , קודם כול הערה לגבי החוק לתיקון דיני הרכישה לצורכי ציבור .
מטרת החוק באופן עקרוני רצויה .
מאריכים את הזמן לתשלום הפרשי הצמדה וריבית למשך חמש שנים נוספות .
אלא שהערתי נוגעת לעצם העניין .
לא זו בלבד שמפקיעים , מדוע צריכה להיות הגבלה בתאריך ?
אם המדינה , או הרשות העירונית מפקיעה קרקע פרטית של אזרח במדינת ישראל , המינימום צריך להיות , שעד שאותו אזרח שם לב לעניין הזה – ולפעמים יכולות לעבור 20 שנים עד שהוא יגלה את ההפקעה – לפחות יקבל ריבית צמודה והפרשי הצמדה למשך אותן 20 שנה .
לא זו בלבד שהפקיעו קרקע שלו למרות רצונו , שהכריחו אותו לתת קרקעותיו לרשות , באים ואומרים : תקבל את הפיצוי , נניח האמיתי – למעשה הוא לא אמיתי – תקבל את הפיצוי הצמוד במלואו רק למשך עשר שנים או עד שנה מסוימת .
לדעתי , יש צורך לבטל בכלל את ההגבלה ולקבוע שבכל מקרה של הפקעה זכאי האזרח שהופקעה ממנו קרקע לקבל ריבית צמודה והפרשי הצמדה מלאים , עד סוף הדורות , עד שהוא מגיע למסקנה שהוא יודע מהעניין וגובה את הכסף .
לגבי החוק השני , אני מתייחס לסעיף המאפשר שינויים רטרואקטיביים , למפרע , בתנאי איגרות החוב , כאשר ההגבלה שניתנת בחוק היא : ובלבד שאינם יכולים לשנות לרעה את התנאים שנקבעו בהן .
לדעתי , הנושא של שינוי תנאים לרעה יכול להיות בוויכוח .
בנק ישראל , הממשלה , עשויים לחשוב שאין בתנאים האלה שום שינוי תנאים לרעה ולכן הם יכולים לערוך שינויים רטרואקטיביים .
לעומת זאת אנשים , אזרחים , מוסדות שרכשו את איגרות החוב יכולים לראות בהם שינויים לרעה .
אילו לפחות היו קובעים מגבלה ואומרים שבמקרה שרוצים לשנות רטרואקטיבית צריך לפרסם את העניין בעיתונות , ולאפשר לאזרחים שמתנגדים להביע התנגדותם , נניח בתוך 30 יום , ואם הביעו התנגדותם , לא ישונו התנאים – ניחא ;
אבל לתת לרשות , לבנק ישראל , את שרירות הלב להחליט על שינויים רטרואקטיביים , כאשר הם עצמם מחליטים מה לרעת הרוכשים ומה לא , לדעתי שלילי הדבר .
את הדברים החיוביים יזכרו כמה חודשים , את הדברים השליליים יזכרו לאורך ימים ושנים .
מה זה קשור לעניין
אדוני סגן השר , אם היא כל כך טובה , מדוע מסלקים אותה מהמשרד ?
עובדה שראש הממשלה מסלק אותה , סימן
גברתי היושבת-ראש , על הדברים המוגזמים שאמר סגן השרה על הפעולות , אפשר לומר : הרבה מלים ומעט מעש .
אבל אני רוצה להעיר הערה אחת , שבגינה אני רוצה לבקש להוריד את הנושא , מבחינה טכנית , כמובן .
הנושא של הילדים הנושרים , שאינם בבתי-הספר , מורכב משניים : חלק בגלל תנאים סביבתיים .
אולם , יש חלק של ילדים שנושר בגלל כישלון מצטבר בלימודים .
לאחר שהילד נכשל כליל בכיתות א' וב' , בכיתה ג' הוא כבר משחק ברחובות .
נעשה על-ידי השר המר מעשה גדול , והוא מבחני משוב ;
מאתרים את הבעיות בכיתות בית-הספר היסודי , רואים בדיוק באיזה בית-ספר אין יודעים , ומטפלים בעניין טיפול נקודתי .
הדבר הגרוע ביותר , טעות איומה עשתה שרת החינוך בתקופה זו , שביטלה את מבחני המשוב , והדבר מונע וימנע תיקון הנושא הלימודי , איתור הכיסים שבהם שולטת הבורות .
אי-לכך אני חושב , שטעות זו מביאה להגדלת הנשירה ולא לצמצומה , לצערנו .
להסיר .
איזה רבנים ?
שעשו את הפוגרום ?
אז מה ?
מה זה ?
בולשביזם ?
תמשיך להגן על עושי הפוגרומים .
תמשיך להגן על עושי הפוגרומים .
איך חבר כנסת עומד ומגן על אנשים שעושים פוגרומים ברחובות , הורסים , רומסים
הורסים ורומסים
לא קראת את פרק קרנות הפנסיה של ההסתדרות ?
אלה כספי חוסכים .
הם גוזלים את כספם וחסכונותיהם
זה חלק מהרישומים שרושמים אחר כך על ההורים .
כשניזום ועדת חקירה על הממשלה הזאת , שלא מסוגלת להתמודד עם האבטלה , אז נעשה גם את זה .
לא ענית לי .
הוועדה דנה בזה כל הזמן .
אם השר מסכים לקיים דיון במליאה , אני מסיר את הצעתי .</text></doc><doc><name>ענת מאור (מרצ):</name><text>אדוני היושב-ראש , חברות וחברי הכנסת , לקחתי את רשות הדיבור כדי לדבר על חוק מלווה המדינה , אבל מאחר שאיחדו את החוקים , בחצי הדקה הנוספת אתייחס גם לחוק של תיקון דיני הרכישה .
חוק מלווה המדינה העוסק בנושא המכרזים נוגע בשאלה החשובה של העברת מידע לציבור .
אנחנו יודעים , שככל שהתקופה מודרנית יותר ואמצעי התקשורת מגוונים יותר , והמידע – בגלל הסתעפות שירותי הרווחה , הכלכלה והחברה , גדל , כך עולה מרכזיותו של נושא הדרכים למידע .
והנה זה פלא , בדור המחשבים , בדור התקשורת , בדור האלקטרוניקה צומחת גם " יצירתיות " כיצד להעלים מידע , כיצד להסתיר אותו , כיצד להציג אותו ולהסוות אותו , באותה נשימה .
אמת המידה שצריכה לכוון אותנו כחברי הכנסת , במיוחד כלפי הרשות המבצעת , הממשלה , היא באיזו מידה פרסום הצעות החוק עוזר לציבור האזרחים והאזרחיות שלנו , שהם המועמדים להסתייע במידע החשוב הזה לגבי האיגרות והמלוות .
לכן , אני מציעה שהכנסת לא תאשר את הצעת התיקון הראשונה , שלפיה יש רצון לצמצם את מקורות המידע .
נכון שיש פרסום בשני עיתונים , ותפוצת העיתונים היא חשובה ביותר , אבל זה קיים גם היום .
נוסף על זה יש פרסום ברשומות , המבטיח שמי שלא הגיע לעיתון או שלא שם לב להודעה יוכל לקבל את המידע ממקום שהוא קבוע ונמצא לאורך זמן .
כך שגם על-פי אמת המידה שאין סיבה לצמצם וגם על-פי אמת המידה של מה שזמני הוא העיתונות ומה שקבוע הוא הרשומות , אין לאשר את הצעת התיקון .
לעומת זה , ההצעה השנייה היא יעילה ומועילה , כי מנקודת ראותו של האזרח ומתוך הקריטריון של טובתו הוא , לעיתים יש גם בעיה של עודף מידע .
פרופסור יעבץ , מהחוג להיסטוריה , היה אומר , שאם חוקרי היסטוריה בעבר סבלו מחוסר ידע והבעיה היתה איך להגיע למסקנות ממעט החרסים וממעט הכתוב , הרי הבעיה של היום היא איך לסנן את המידע הרב עד כדי התפוצצות .
לכן , ככל שההנחיות עוזרות לאזרח להתמקד בדברים ובאינפורמציה החשובים לו יותר , ככל שהתהליך עוזר לו כן ייטב .
לפיכך , ההצעה שלא מטעה אלא מחדדת , מתי יש הרעה , שמתריעה מתי צריך לפתוח את ה " אנטנות " של תשומת הלב , היא טובה .
לגבי החוק לתיקון דיני הרכישה לצורכי ציבור , כפי שאמר קודמי – אני מפנה את דברי אל שולחן הממשלה הריק – הבעיה היא רוח הדברים .
נאמר תמיד שהבעיה היא לא רק החוק אלא רוח החוק .
אם עושים שימוש בחוק להפקעת קרקעות , במקום הממשל הצבאי , שלשמחתנו הרבה ביטלנו אותו , אבל מפקיעים עכשיו קרקעות בשם אינטרסים אחרים של צורכי ציבור , עושים אותו עוול .
יתר על כן , יש קרקעות שהופקעו לצורכי ציבור , ועד היום לא נבנה עליהן דבר .
על הממשלה לדאוג להחזיר אותן לבעליהן באופן מסודר ותקני .
אני מנצלת את ההזדמנות ומסיימת בפנייה לממשלה לגלות רגישות מרבית ברוח של השימוש בחוק .
תודה .
יש עוד דברים באמצע .</text></doc><doc><name>אלי גולדשמידט (העבודה):</name><text>כבוד היושב-ראש , חברי הכנסת , לפעמים אתה מסתכל , אתה קורא דברי הסבר להצעת חוק , ובמובלע אתה מגלה דברים פשוט מדהימים , שהדעת איננה סובלת אותם .
כתוב כאן , בהצעת החוק לתיקון דיני הרכישה לצורכי ציבור , שההארכה של חמש שנים דרושה כדי לאפשר תשלום ריבית והפרשי הצמדה לזכאים שטרם פוצו על הפקעות ישנות , אף שעברו כבר למעלה מעשר שנים מיום ההפקעה .
כלומר , יש במדינת ישראל , מדינת חוק , מצב שהרשות מפקיעה אדמות לצורכי ציבור , לצורכי סלילת כבישים , לצורכי הקמת מוסדות ציבור , לצורכי אלף ואחד דברים , ובמשך עשר שנים יכול אדם , שהופקעה החלקה שלו , לא לקבל שום פיצוי .
אינני מבין .
אני חושב שמן הראוי היה שבמסגרת הדיון לקראת הקריאה שנייה והקריאה ושלישית יבוא לידי ביטוי הנושא הזה , שיהיו בדיקה וחקירה מקיפות מאוד , כיצד קורה הדבר , שבמדינת חוק , במשך עשר שנים אנשים אינם מפוצים על הפקעות .
יכול להיות , שבעוד חמש שנים יובא תיקון לחוק שייאמר בו שחלפו 15 שנה מהיום שהפקיעו , ולכן צריך להאריך פעם נוספת את תקופת הריבית וההצמדה .
ואני מבקש להעיר גם ביחס לסוגיית ההפקעות ככלל .
אנחנו מצויים כיום בפתח של עידן , שאני קורא לו עידן כביש חוצה-ישראל , כביש חוצה-ישראל שאמור לשנות את מפת התחבורה במדינת ישראל בצורה דרמטית , מאזור הדרום ועד אזור הצפון .
בשלב ראשון אנחנו מדברים על 60 קילומטר ממרכז הארץ .
כתוצאה מכך אמורים להיות מופקעים אלפי דונמים של יישובים שלמים , מושבים , קיבוצים , כפרים ערביים וכו' , ועלול להיות נזק כלכלי כמעט בלתי ניתן לתיקון לאותם יישובים .
אני חושב שלנוכח השינוי שאמור להיות כתוצאה מסלילת כביש מס' 6 , כביש חוצה-ישראל , כל נושא דיני ההפקעות חייב לעבור הליכי חקיקה מיוחדים , שיכול להיות שתהיה להם השלכה על כלל נושא ההפקעות במדינת ישראל .
תודה .</text></doc><doc><name>תמר גוז'נסקי (חד"ש):</name><text>אדוני היושב-ראש , חברי הכנסת , אני מבקשת קודם כול להעיר לחוק המוצע לתיקון חוק מלווה המדינה .
הערה ראשונה .
בעניין שינוי התקנות והתנאים של איגרות החוב .
אני מציעה , שבמקום התיקון המוצע " אם יש בהן כדי לשנות לרעה תנאים שנקבעו בהן " , ייכתב במפורש , שהשינוי שהממשלה תעשה לא יפגע בזכויותיהם של המחזיקים באיגרות החוב .
אני מבקשת שיהיה ברור , שלא מדובר כלל על שינוי לרעה ופגיעה בזכויותיהם של המחזיקים באיגרות החוב .
דבר שני .
בהצעת החוק נאמר , שהפרסום יהיה " בשני עיתונים יומיים בעלי תפוצה רחבה היוצאים לאור בישראל בשפה העברית". אני מציעה להוסיף , שיהיה פרסום גם בעיתון אחד בשפה הערבית , לצורך אזרחי מדינת ישראל הערבים שגם להם מגיע לקבל את המידע הזה על מלוות המדינה .
אני מבקשת להעיר הערה כללית בהקשר זה .
הממשלה , עם המדיניות שלה בשוק ההון , עושה עכשיו מאמצים גדולים מאוד להחיות מחדש את הגיאות בבורסה .
לא אכנס כאן לכל עומק עניין הבורסה , אבל אני חושבת שאם המדינה עושה מאמצים כאלה , בין היתר באמצעות הוצאתן למכירה של מניות בנקים , מן הראוי היה שתלווה את הצעד הזה במיסוי על הבורסה .
משיחות עם אנשים שעיסוקם מסחר במניות , לרבות אנשים שעוסקים ממש ישירות בבורסה , הגעתי למסקנה ברורה , שאם הממשלה תטיל מס , כמו למשל מס על המחזור בבורסה בשיעור של 1 % או 2 % , היא לא תפגע בכהוא זה בעבודתה של הבורסה , אבל תכניס לקופת האוצר סכומים שיאפשרו לה לפתור בקלות רבה שורה של בעיות שכיום טוענים שאי-אפשר למצוא להן אמצעים .
אני אומרת זאת משום שב-1992 אנשים שעבדו והתאמצו במשך כל השנה – שכרם נשחק , אבל מי שטרח לספסר בבורסה – מובן שהכנסותיו גאו וגאו , אבל הוא לא שילם אותו מס מינימלי , לדעתי , שהוא חיוני במדינה מתוקנת .
יש הרבה מאוד מדינות מתוקנות שהטילו מס כזה .
כל הניסיונות להפחיד , לדעתי אין להם מקום .
ועתה לחוק השני , העוסק ברכישה לצורכי ציבור .
אני רוצה לשוב ולהדגיש , שבמשך שנים רבות וגם היום נעשה שימוש לרעה במושג רכישה לצורכי ציבור .
אני רוצה להזכיר בהקשר זה , נוסף על דברים אחרים שנאמרו פה על-ידי דוברים קודמים , את המקרה של הכפר רמיה , שעד היום בעייתו לא נפתרה .
במקרה של הכפר רמיה , האדמה שהיתה רכושן הרשום בטאבו של המשפחות הגרות בכפר הקטן הזה הופקעה רשמית לצורכי ציבור .
אבל באופן מעשי היא הופקעה לצורך הקמתה של שכונה יהודית , בעבור עולים חדשים .
אין עיני צרה בעולים חדשים ולא בבנייה לעולים חדשים .
אבל , אי-אפשר במדינה מתוקנת להפקיע מאזרחים בני לאום אחד בתואנה של צורכי ציבור , כאילו הם אינם חלק מהציבור .
לכן , במקרה הזה של הכפר רמיה , במקרה של אדמות התושבים הערבים הבדואים בנגב ובמקרים רבים אחרים , כאשר ההפקעה נעשתה תוך גרימת נזק מיידי לאותם תושבים , אני חושבת שמן הראוי כי ההפקעות האלה יבוטלו מייד , ולא לגרום לנישול נמשך במדינת ישראל .
לכל הציבור
גברתי היושבת-ראש , אדוני סגן השרה , המספר שצוין פה הוא , כמובן , מספר חלקי , משום שאם היו סופרים את כל הילדים במדינת ישראל , ההערכה היא שהמספר היה גדל ל - 60,000 ואולי ל - 70,000 .
לכן היה עדיף דיון על מכלול הבעיה הזו .
נקודה שנייה שאני רוצה להדגיש היא , שכאשר מתגלים ילדים שלא מופיעים , שנעלמים , הבעיה היסודית היא , שכל המערכת לא בנויה לחפש אותם ולאתר אותם .
זאת הבעיה היסודית , משום שקציני הביקור הסדיר , הרבה פעמים עבודתם פורמלית לחלוטין , וכל המערך הזה משמש אולי להרבה ניירת , אבל לא להרבה פתרונות .
לדעתי , אחד הפתרונות היסודיים הוא הצמדת סומכת , או סומך לכל ילד כזה ;
כלומר אדם שתפקידו יהיה לקדם את הילד הזה , לאפשר לו לסגור את הפער .
הרי זה בעצם מה שעושים הורים בעלי אמצעים .
כאשר הילדים שלהם נתקלים בקשיים , הם לוקחים את המורה הפרטי , משלמים מה שגובה מורה פרטי , ונותנים לילד את האפשרות להתקדם .
אבל באותן משפחות שבהן ההורים לא יכולים לממן שיעורים פרטיים , זאת חובתה של המדינה .
לכן , לצורך העניין הפורמלי ביקשתי להסיר את הצעתו של חבר הכנסת קהלני .
שמעתי בקשב רב את מה שאמרת בקשר לדוח מבקרת המדינה על חטיבות הביניים .
אני רוצה להבין .
הרי האדם שהיה מופקד על ביצוע החוק הזה , המנכ"ל שושני , היה מי שמנע את הביצוע .
עכשיו עובד המדינה הזה חזר להיות מנכ"ל משרד החינוך .
אתה מציע דברים מאוד ברורים לתיקון העוול .
אני תוהה , כיצד אדם שעל אחריותו ועל מצפונו מוטל כל העניין הזה , שמתואר במלים החריפות ביותר בדוח מבקרת המדינה , יבוא עכשיו ויתקן את העוול ?
תודה רבה .
מי שאין לו רישום , שיקום .
זה בינתיים .
יש תשובה פשוטה מאוד , השר שטרית : הם ידעו שזמנם קצר , מועד שלטונם עומד לפקוע וצריך למהר .
אל תיתן לו רעיונות כאלה .
יש שאילתות ?</text></doc><doc><name>אברהם פורז (מרצ):</name><text>למה את אומרת
צריך לעשות בין קפיטליזם ובין קומוניזם .</text></doc><doc><name>יגאל ביבי (מפד"ל):</name><text>כבוד היושב-ראש , כנסת נכבדה , אני רוצה לומר לחברת הכנסת גוז'נסקי , מדינה מתוקנת , ובעיקר מדינה חדשה , צעירה , שצריכה לתכנן את עצמה , צריכה לתכנן כבישים , צריכה לתכנן שכונות , צריכה לתכנן מבני ציבור , לא יכולה בלי הפקעות לצורכי ציבור .
אני רוצה לומר לך , שכראש עיר הפקעתי כ - 40 % מכל שטח חדש מתוכנן , בלי לתת אגורה אחת .
זה החוק .
כל רשות תכנונית שלא מפקיעה , ויש כאלה שלא הפקיעו בעבר 40 % , גורמת סבל לציבור .
הפקעה לצורכי ציבור נותנת איכות חיים לציבור למאות ואלפי שנים .
אני אומר שצריך להפקיע מיהודים ומערבים ומכל אחד לטובת כולם .
כשהייתי ראש עיר תכננתי 250 דונם , הפקעתי 40 % רק מיהודים , בלי לשלם .
לו ידעת כמה ויכוחים יש בין יישובים יהודים סמוכים על ועדות החקירה שמשרד הפנים מקים ומעביר קרקע מיישוב ליישוב .
עמדתי בראש ועדות חקירה כאלה .
יש ויכוחים גם בין יהודים .
למה לא ?
אם שר הפנים מקים ועדת חקירה לסידור גבולות , והוא רואה שבמועצה מסוימת יש 30,000 דונם ל - 1,000 תושבים ובמועצה מקומית אחרת יש 20,000 דונם , הוא יכול לשנות תחומים , הוא יכול לשנות דברים .
כמה פעמים אפשר לשאול ?
אבל עם כל הזכות שיש למדינה ולרשויות , חייבים לתת את הפיצוי הנכון , בזמן הנכון .
זמן זה כסף .
אם עשר שנים לא משלמים לאדם את כספו ועכשיו רוצים להאריך , זה דבר חמור .
צדק שכני , חבר הכנסת גולדשמידט , עם ההפקעה הגדולה , כשיישובים שלמים , קיבוצים , מושבים , ערים , ייהרסו בהפקעה לכביש חוצה-ישראל , נצטרך לקראת הקריאה השנייה והקריאה השלישית לדון בנושא .
מלה אחרונה בעניין המלוות .
לדעתי , זאת שערורייה שמיליונים רבים מונחים בבנק ישראל ועדיין לא מסבירים לציבור את זכותו ולא מפרסמים .
לא מקובל עלי האמור בדברי ההסבר , ש " הפרסום ברשומות לפי סעיף 6 לחוק הינו הצהרתי בלבד ואינו כולל מידע מהותי העשוי לעניין את הציבור , ולכן מוצע לקבוע חובת פרסום בעיתונות בלבד". לדעתי , זה תקדים מסוכן .
צריך להיות כל פרסום אפשרי .
יש רבים שקוראים את רשומות , יש עורכי-דין , רואי-חשבון , הם מקבלים את הפרסום ועוקבים אחריו אולי יותר מאשר בעיתונות המקומית .
אני לא מבין את הגישה של המעטת פרסום בעניין זכויות של אזרחים .
הרעת התנאים של מלוות היא דבר חמור .
המלווה שגובים הוא חוזה , וחוזה אי-אפשר להפר חד-צדדית .</text></doc><doc><name>אליעזר זנדברג (צומת):</name><text>אדוני היושב-ראש , רבותי חברי הכנסת , כשהייתי בדרכי לכאן לומר את דברי חשבתי לעצמי , מי בעצם יעלה וישיב מטעם הממשלה על ההצעה הדחופה הזאת לסדר-היום .
מלכתחילה חשבתי : ודאי תהיה זו שרת החינוך , זה נושא חינוכי פרופר , 31,000 תלמידים לא הולכים לבית-הספר .
אבל אולי היא כבר איננה שרת החינוך ?
אולי היא כבר הפקידה את התיק ?
אולי אין לה תיק ?
אחר כך אמרתי : אולי יהיה זה שר הפנים ?
יש קב"סים , שהם קציני ביקור סדיר ברשויות המקומיות , והתפקיד שלהם הוא לוודא שילדים הולכים לבתי-הספר .
אמרתי : אולי יבוא לכאן שר הפנים והוא זה שישיב מטעם הממשלה על ההצעה ?
אבל אולי שר הפנים כבר איננו שר הפנים ?
אולי הוא הפקיד את התיק ?
אולי אין לו תיק ?
אולי יש לו תיק ?
ואז אמרתי לעצמי : משטרה .
הלוא יש עבירה כזאת , זו עבירה פלילית – לא לשלוח את הילד לבית-הספר .
ואמרתי : המשטרה צריכה לאכוף את חוק לימוד חובה .
אז אולי יבוא שר המשטרה להשיב .
ואז אמרתי לעצמי : ודאי שר המשטרה עסוק עכשיו .
הוא בוודאי אורז את החפצים שלו במשרד התקשורת ומעביר אותם למשרד האנרגיה .
כך לפחות סיפרו .
ואז אמרתי לעצמי : בעצם האם זה בכלל חשוב ?
האם מי מבין השרים האלה , או המשרדים האלה שמניתי קודם , או הממשלה בכלל , מגלה רגישות לנושא כל כך חשוב וחמור ?
האם לממשלה הזאת באמת אכפת ?
הלוא הממשלה צועדת בכיוון ההפוך .
חבר הכנסת כהן , אתה עומד לעלות לכאן בעוד כמה דקות , ואני משוכנע שאתה תתמוך בדברים שאני אומר .
הממשלה צועדת בכיוון ההפוך .
במקום לדאוג למניעת דור מצוקה עתידי , היא מפקירה את העתיד של חלק מדור המצוקה הקיים .
וזאת בדיבורים ובכוונות לחסל את פרויקט חיילי המקא"ם – מרכז קידום אוכלוסיות מיוחדות – פרויקט " נערי רפול " .
אדוני היושב-ראש , בשבוע שעבר פורסמו שתי כתבות שונות , המטפלות למעשה באותו עניין .
כתבה אחת , של נירית זך , הביאה את סיפורם העגום והמזעזע של ילדים אשר אינם לומדים במשך תקופות ארוכות ביותר .
ויש בארץ , כך מסתבר , 31,000 ילדים כאלה .
הרקע לתופעה משתנה בנסיבות העניין .
מדובר בקשיים כלכליים עצומים בבתי הילדים .
יש מקרים של חוסר מוטיבציה , גם של ההורים וגם של הילדים , ללכת לבית-הספר , להמשיך בתלם של הלימודים .
ויש גם מקרים של קשיי קליטה .
אני רוצה רק לציין , שהתופעה הזאת אינה ייחודית לשכבות מצוקה .
בחיפה , בבתי-ספר מכובדים שעל הר-הכרמל , רשומים כתלמידים עולים חדשים .
אפשר לראות אותם מנגנים במרכז הכרמל , במרכזי קניות , בשעות הלימודים .
וכשאומרים להם : תלכו לכיתה ללמוד – הם אומרים : לא , אמא צריכה את הכסף , זה יותר חשוב .
ה " תלמידים " האלה ממשיכים בבתי-הספר המקצועיים .
לכאורה הם לומדים מקצוע .
בפועל הם מגיעים אל הצבא בלי לדעת קרוא וכתוב .
וראה זה פלא : שם , בצבא , במשך חצי שנה לערך , משתפרת רמתם , והם מגיעים לרמה של כיתה ח'. אלה נתונים שפורסמו בעיתון " חדשות " של יום ו' , בכתבתה של הילה טוב .
אדוני היושב-ראש , אם במשך שנת הלימודים הקודמת התקבלו במשטרה כעשר תלונות בלבד על ילדים אשר אינם לומדים , כשבפועל 31,000 ילדים נעדרים מבתי-הספר באופן קבוע , אני סבור שמערכת הפיקוח והבקרה נכשלה .
אם במשך שישה חודשים בצבא-הגנה ישראל מסוגלת המערכת הצבאית להעלות את רמתם הלימודית של נערי המקא"ם לרמת תלמידים בכיתה ח' , אני סבור שמערכת החינוך פשטה את הרגל .
אם תלמידים אינם לומדים , מה עושים הקב"סים , קציני הביקור הסדיר ?
אם יד ההורים אינה משגת לרכוש מחברות ועפרונות , עם מי נדבר על מחשוב בתי-הספר ?
והיכן משרד העבודה והרווחה ?
רשימת הגופים המטפלים בילדים הנפלטים , או שסתם אינם מגיעים לבתי-הספר , היא ארוכה : משרד החינוך , רשויות מקומיות , משרד הפנים , עובדים סוציאליים , משרד העבודה והרווחה ;
אפילו הפרקליטות והמשטרה .
העובדות הטופחות על פנינו מלמדות על הצורך החיוני שברפורמה אמיתית .
אני סבור כי הגיע הזמן שתוקם רשות אחת במשרד אחד ותטפל בבעיה כולה .
לרשות כזאת צריך להקנות את כל הסמכויות , ומטבע הדברים היא תהיה אחראית בפנינו ובפני הציבור .
אולי אז לא ייפלו הילדים בין הכיסאות .
המסגרת הצבאית היא הסיכוי האחרון של " פליטי " מערכת החינוך .
במסגרת פרויקט " נערי רפול " , פרויקט מקא"ם , מצליח צה"ל בזמן קצר יחסית להעניק את אשר מערכת החינוך כשלה מעשות במשך שנים .
ועכשיו מוטל המשך הפרויקט בספק , כאילו כל תחלואי מערכת החינוך חלפו ונמוגו .
גברתי היושבת-ראש , אני מייחל ליום שבו לא יהיה צורך בפרויקט " נערי רפול". אני מייחל ליום שבו יוכלו הורי כל ילד לרכוש בעבורו עפרונות , מחברות וגם דיסקטים למחשב .
אבל , נדמה לי כי הממשלה אינה עושה דבר , אפילו לא צעד קטן אחד לקראת אותו יום .
אני חושש כי בעוד שנה , ואני אומר זאת בצער רב , לא יהיו הנתונים טובים יותר .
הממשלה מנהלת מדיניות של אטימות לצעקה האמיתית ולפצע הנפער לנגד עינינו .
השרים עוסקים באיוש תיקים ותו לא .
ואני אומר : לא ברור בכלל אם אותם תלמידים שנעדרים מבתי-הספר באופן קבוע יודעים מהו השר , יודעים מיהו שר , שר חינוך , שר פנים , שר משטרה .
יש לי ספק אם אכפת להם מי באמת מאייש את התפקיד כרגע .
אבל לנו זה אכפת .
לנו זה צריך להיות אכפת , לא רק מסיבות פוליטיות .
אני מקווה שהמשבר הקואליציוני המי-יודע-כמה יביא בסופו של דבר לתוצאה חיובית .
מבחינתי יכולה להיות תוצאה חיובית באחד משניים : האחד , נפילה של הממשלה , ולזה אני מייחל .
אבל אם הממשלה הזאת תמשיך הלאה , עד המשבר הבא , אני מקווה שלפחות השר הבא שיאייש את תפקיד שר החינוך והתרבות יכיר בצורך החיוני לטפל באופן שורשי ומעמיק בבעיה הכאובה הזאת וידע לסחוף אחריו את הממשלה כולה .
באותן ארבע שנים או יותר שבהן תלמידים מגיעים לבתי-ספר מקצועיים , הם מגיעים עם בורות עצומה בכל מה שנוגע לידע בסיסי , לקריאה וכתיבה וכדומה .
מה קורה אתם בארבע השנים האלה ?
מה עושים באותו תחום בסיסי שהם לא קיבלו בו לפני כן ?
הם מגיעים לצבא
להקים ועדה .
למה לא יטפל בזה משרד החינוך ?
למה צריך עוד צוות ?
אתה מדבר מטעם המשרד או מטעם השרה ?
כן .
למה ?
זה היה
אתה נהנה מכך</text></doc><doc><name>היו"ר א' סלמוביץ:</name><text>תודה רבה לחבר הכנסת זנדברג .
אני מזמינה את חבר הכנסת אביגדור קהלני , ואחריו – את חבר הכנסת רן כהן .
תודה רבה לחבר הכנסת קהלני .
אני מזמינה את חבר הכנסת רן כהן ;
איננו .
אני מזמינה את סגן שרת החינוך והתרבות להתייחס להצעות .
אולי תתייחס גם להערה של חבר הכנסת טלב אלסאנע .
חבר הכנסת יהלום , אני מבקשת .
תעשה זאת בקיצור .
תודה רבה .
ברשותך , אני רוצה לאפשר לחבר הכנסת רן כהן
לא , לא , אל תרד ותחזור .
אני רוצה לאפשר לו רק לשאול שאלה , כיוון שהוא היה צריך לעלות לדוכן להציג את הצעתו .
תענה לשניהם יחד .
הבנו , חבר הכנסת אלסאנע .
בבקשה , חבר הכנסת רן כהן .
תודה רבה לחבר הכנסת רן כהן .
תודה רבה .
מה אדוני מציע ?
לחבר הכנסת שאול יהלום הצעה אחרת להצעתו של חבר הכנסת זנדברג .
בבקשה .
מה ההצעה שלך ?
חבר הכנסת יהלום , תודה רבה לך .
לחברת הכנסת תמר גוז'נסקי הצעה אחרת להצעתו של חבר הכנסת קהלני .
בבקשה .
תודה רבה לחברת הכנסת גוז'נסקי .
חבר הכנסת זנדברג , האם אתה מסכים להצעתו של סגן שרת החינוך להעביר את הנושא לדיון בוועדת החינוך והתרבות ?
חבר הכנסת אביגדור קהלני , האם אתה מסכים להעביר את הנושא לדיון בוועדת החינוך והתרבות ?
אי-אפשר , כי לא העלית את ההצעה .
נעבור , אם כך , להצבעה בעד או נגד דיון בנושא בוועדת החינוך והתרבות .
10 בעד , מתנגד אחד , נמנע אחד .
אני קובעת , שהנושא יועבר לדיון בוועדת החינוך והתרבות .
אנו עוברים כעת להצעה לסדר-היום מס' 1549 , של חבר הכנסת אבי יחזקאל , בנושא : דוח מבקרת המדינה .
בבקשה .
חבר הכנסת יהלום , חבר הכנסת בא-גד , נא לא להפריע .
חבר הכנסת יהלום , אני נאלצת לקרוא אותך לסדר בפעם הראשונה .
חבר הכנסת יהלום , אני לא אפשרתי לך לשאת דברים .
אתה מפריע .
חבר הכנסת יהלום , אני קוראת אותך לסדר בפעם השנייה .
חבר הכנסת יחזקאל , זמנך תם .
חבר הכנסת חיים דיין , אני מבקשת לא להפריע .
בבקשה , חברת הכנסת תמר גוז'נסקי , שאלה קצרה לחבר הכנסת יחזקאל .
תודה רבה לחבר הכנסת אבי יחזקאל .
אני מזמינה את כבוד שר הכלכלה והתכנון להתייחס להצעה .
חברי הכנסת , אני מבקשת להפסיק את הדיון ביניכם .
בבקשה .
חבר הכנסת יהלום .
חבר הכנסת יהלום , אתה לא קיבלת רשות דיבור .
חבר הכנסת אבי יחזקאל , סיימת את השאלה שלך ?
חבר הכנסת יהלום , אני מבקשת ממך לא להפריע .
חבר הכנסת יהלום , לא קיבלת את רשות הדיבור .
אי-אפשר כך .
חבר הכנסת יהלום , אני מבקשת ממך .
חבר הכנסת אבי יחזקאל , אומנם עברת לצד של האופוזיציה , אבל אני מבקשת ממך .
נכון , אני מסכימה אתך .
מה אתה מציע ?
בקיצור .
תודה רבה לחבר הכנסת חיים דיין .
בבקשה , כבוד השר .
חבר הכנסת דיין , אני אפשרתי לך לשאול .
כעת לא קיבלת רשות דיבור .
אני מבקשת לסיים .
מה אדוני מציע ?
תודה רבה לכבוד שר הכלכלה והתכנון .
אנחנו מדברים על הוועדה לענייני ביקורת המדינה .
חבר הכנסת אבי יחזקאל , האם אתה מסכים להצעת השר לדון בנושא בוועדה לענייני ביקורת המדינה ?
השר הציע דיון בוועדה .
בסדר .
בסדר .
הצעה אחרת לחבר הכנסת גולדפרב , להסיר את ההצעה .
הוא איננו באולם .
הצעה אחרת לחבר הכנסת שאול יהלום .
אם כך , אנחנו עוברים להצבעה בעד או נגד דיון בנושא במליאה .
נא להצביע .
10 בעד , אין מתנגדים , אין נמנעים .
הנושא יידון במליאה .
יש שאילתות .
אנחנו עוברים כעת לנושא הבא בסדר-היום : שאילתות ותשובות .
אני מזמינה את כבוד שר המשטרה .
הוא איננו באולם ;
גם שר התקשורת איננו באולם .
חברי הכנסת , הישיבה הבאה תתקיים מחר בשעה 16:00 .
ישיבה זו נעולה .</text></doc><doc><name>אביגדור קהלני (העבודה):</name><text>גברתי היושבת-ראש , כנסת נכבדה , אדוני סגן שר החינוך , אני רוצה לדבר אליך ואני מבקש את תשומת לבך המלאה .
אני רוצה לקרוא לפניך את הסעיף בחוק לימוד חובה הדן בחובת רישום : " הורים של ילד בגיל 5 חייבים , כל אחד מהם , לרושמו במועד ובאופן שנקבע בתקנות , ברשות החינוך המקומית שבתחום שיפוטה גר הילד". הורים של ילד בגיל 6 חייבים כמובן באותו דבר , הם חייבים להתייצב לרשום את ילדם .
בסעיף אחר בחוק , הדן בחובת לימוד סדיר , נאמר : " הורים של ילד בגיל לימוד חובה או של נער בגיל לימוד חובה , חייבים , כל אחד מהם , לדאוג לכך שהילד או הנער ילמד באופן סדיר במוסד חינוך מוכר". הסעיף הבא אומר , שאם לא למד הילד או הנער באופן סדיר במוסד חינוך מוכר , דינו של ההורה 1,000 לירות קנס , דבר שאיננו רלבנטי היום , או חודשיים מאסר .
זה העונש על הורה שלא ירשום את בנו בבית-ספר או במוסד חינוכי .
אני רוצה לדבר על אותם 31,000 תלמידים שלא לומדים היום .
נדמה לי שיהיה זה מיותר להסביר את החשיבות של הלימוד במדינת ישראל .
כאשר ראיתי את המספר הזה , שיצא , דרך אגב , מוועדת החינוך בכנסת , על-ידי יושב-ראש הוועדה חבר הכנסת בורג , הייתי מאוד מופתע .
הוא מדבר על 6,000 ילדי עולים שלא נכנסים לשום מוסד .
נתקלתי בימי חיי בהרבה מאוד תלמידים שמצאו את עצמם מגיעים לאחר מכן לצה"ל , וחלק מהם אפילו לא ידע את שמו של ראש הממשלה , של נשיא המדינה .
חלק לא ידע או לא ראה מעולם מקומות במדינת ישראל .
הייתי מופתע .
היום אנחנו מדברים על מספר כזה של תלמידים .
ניסיתי לחפש את הסיבה .
אני היום , כיושב-ראש הרשת החינוכית " עמל " , נתקל אולי במקור לסיבה .
היום במדינת ישראל האחראים ליישום החוק הם משרד החינוך ומשרד העבודה .
חלק מהתלמידים במדינת ישראל לומדים במסגרת משרד העבודה וחלק במשרד החינוך .
יש מצב שבו תלמידים מסוימים עוברים ממוסד אחד למוסד אחר .
מכאן שאנחנו מאבדים שליטה בזמן המעבר ממוסד אחד למוסד אחר .
משרד החינוך , אפילו הוא רוצה , אינו מסוגל היום לשלוט במעבר התלמידים ממוסד אחד למוסד אחר .
משרד העבודה אינו יודע מה קורה במשרד החינוך , משרד החינוך אינו יודע מה קורה במשרד העבודה , והתלמידים נשארים באמצע .
הקמנו לנו מערכות כדי לבקר או לבדוק אותם תלמידים שלא מתייצבים בבתי-הספר .
המערכות האלה , נדמה לי שקרסו .
המערכות האלה , כפי שאנחנו למדים – בעצם כבר הפסיקו ללכת ולחפש אותם נערים בבית .
יש החושבים שהם לומדים במוסד זה , ואחרים חושבים שהם לומדים במוסד אחר .
הדבר שמדאיג אותי מאוד בעניין הזה הוא התוצאה הסופית של מה שקורה לנו : הידרדרות לפשע , הליכה לסמים , צמיחה של דור , שכבה חדשה , של משפחות מצוקה .
בחורים אלה מגיעים לצה"ל , אינם מבינים מה הם עושים שם , ופתאום צה"ל , שחרת על דגלו את המורשת שהשאיר לנו בן-גוריון , מטפל באותם נערים ומנסה להקנות להם שמונה שנות לימוד .
לאן הגענו במדינת ישראל , שבה הוקמו משרדים כל כך יפים ומפוארים , כאשר צה"ל הוא זה שצריך להשלים את שנות הלימוד ?
רק היום היו פה נציגי לב"י , שאוספים כסף כדי להשלים את שעות הלימוד החסרות לאותם תלמידים שמתגייסים לצה"ל ולא סיימו שמונה שנות לימוד .
אני רוצה לקרוא מעל במת הכנסת קודם כול ליצירת מערכת שתחפש אותם נערים בבתים ותביא אותם אלינו למוסדות החינוך .
כמו-כן , אני רוצה לקרוא למשרד החינוך ולמשרד העבודה , שימצאו את הדרך כדי שנערים אלה לא יברחו בין שני המוסדות .
אני מאמין , שאם נצליח להכניס את הילדים האלה למוסדות , נצליח להביא אותם למצב שבו בראש ובראשונה הם יהיו אזרחים טובים למדינת ישראל .
דאגתי נובעת קודם כול מהמצוקה הענקית של אותם אנשים שהופכים להיות לאחר מכן למשפחות , שיגדלו ילדים , ואותם ילדים יהפכו להיות דור רביעי למצוקה במדינת ישראל .
אני קורא לך , סגן שרת החינוך , ואני קורא לשרת העבודה והרווחה , שלא נמצאת כרגע באולם , לנסות לחשוב על דרך לאחד את המוסדות , או את מוסדות הבקרה שלכם , כדי שנוכל להגיע לאותם נערים ולדאוג שלא יסתובבו ברחובות .
מה אתם עושים כדי להביא את התלמידים חזרה ?
לא התייחסת לנקודה אחת , לקשר שבין משרד העבודה
צריך ליישם את החוק .
יש חוק שמאחד את שני המשרדים .
מסכים .</text></doc><doc><name>סגן שרת החינוך והתרבות מ' גולדמן:</name><text>גברתי היושבת-ראש , רבותי חברי הכנסת , ההצעות הדחופות לסדר-היום של חברי הכנסת אביגדור קהלני ואליעזר זנדברג , וכן של אבנר שאקי ושל לימור לבנת , הן הצעות שמחייבות דיון בכנסת .
אני רוצה לנצל את ההזדמנות לא רק לענות על-פי הנתונים שקיבלתי מהמשרד , אלא גם להוסיף דברים שאנחנו עשינו וביצענו בחודשים האחרונים , מעבר לטיפול בפעילות הרגילה שנעשית באמצעות משרד החינוך והתרבות בשיתוף פעולה עם הרשויות המקומיות .
נוער מנותק והיפלטות תלמידים מבתי-ספר – זו תופעה כואבת .
משרד החינוך השקיע ומשקיע מאמצים .
משרד החינוך והתרבות מודע לתופעה של נשירת תלמידים ממערכת החינוך ופועל נמרצות לחזק את מערך הביקור הסדיר , המתמודד בתנאים קשים עם בעיה זו .
תופעת הנשירה של תלמידים ממוסדות חינוך נתפסת כאחד מתחלואי החברה בישראל וכאחת הבעיות החמורות שמערכת החינוך מתמודדת אתן .
סיבות רבות לתופעה קשה זו : היעדרות מן הלימודים , בעיות משמעת והתנהגות , הישגים נמוכים ופיגור בלימודים , קשיים במעברים מכיתה לכיתה וממסגרת חינוכית אחת למשנה , בעיות במשפחה , בעיות עם שירותי רווחה וקהילה , חשיפה להשפעות הרחוב וכיוצא בזה .
על-פי הנתונים שבידינו , המתייחסים להיקף הנשירה ולשיעורי האי-למידה , נושרים מבתי-הספר מדי חודש תלמידים רבים .
חמור מכך , הנשירה הסמויה נתפסת כרעה חולה של מערכת החינוך ומעבר לראשיתו של תהליך הנשירה .
תלמידים מקטגוריה זו נמצאים לכאורה בבתי-ספר , אך למעשה אינם מפיקים תועלת מן הלימודים , או שהם מפיקים מהם תועלת מועטה ביותר .
משרד החינוך והתרבות משקיע מאמצים רבים בהתמודדות עם התופעה הזאת .
במסגרת זו פותחה תוכנית מנע תלת-שנתית , שנועדה לרכז מאמץ של התערבות מניעתית מרוכזת ביישובים שבהם קיים חשש ששיעורי הנשירה ושיעורי האי-למידה יגיעו להיקף בלתי נסבל .
מערך מניעת נשירה מעניק טיפול מיוחד לתלמידים המצויים בסיכון גבוה , מאתר ומפנה לטיפול מתאים מקרים של ילדים מוזנחים , מוכים ומשוטטים , ומייצג את האינטרסים של התלמיד במקרים של פגיעה בו או כשהוא במצוקה .
כדי להתמודד עם תופעת הנשירה במערכת החינוך פותחה תוכנית חומש , וכן מתווה ארגוני למערך הביקור הסדיר ומניעת נשירה .
פותחו תוכניות המאפשרות קיום פעולות התערבות מניעתיות , המסייעות לאוכלוסייה שבסיכון גבוה .
במסגרת מאמצים אלה הורחבה הפעילות בקרב ילדי עולים ובקרב המיעוטים , ולכן , חבר הכנסת אביגדור קהלני , הקשבתי בקשב רב למה שציטטת מהדברים שנאמרו באחת מהוועדות – חינוך או קליטה – לגבי נשירה של תלמידים עולים .
אני יכול להוסיף ולומר כאן , שלאחר שהגיעה פנייה של מנהלי בתי-ספר ושל גורמים ציבוריים אחרים , בנוגע לתלמידים שמגיעים לכיתה י' או י " א מקרב העולים , ומשום שאין להם מספיק שעות ללמידת העברית הם מרגישים את עצמם לא חזקים להכנה לבחינות בגרות – חלקם נשרו מן הארץ , לא רק מבית-הספר , וחזרו לחבר העמים , מה שהיתה ברית-המועצות – שרת החינוך והתרבות , עם כניסתה למשרד החינוך והתרבות , אחד הדברים הראשונים שעשתה היה בקשת הקצאה של 15,000 שעות , כדי שאפשר יהיה להכין את התלמידים העולים גם מחבר העמים וגם מאתיופיה .
אם עד דצמבר 1992 קיבל עולה חדש מחבר העמים שעה שבועית כדי להתכונן למבחן הבגרות , הוספנו שעה נוספת .
אם ילד שבא מאתיופיה קיבל 1.75 שעה , הוספנו שעה נוספת , כדי שנוכל להכין אותו טוב יותר ולצמצם את מספר התלמידים הנושרים מקרב העולים .
אם אני מסתכל היום על נתון שקיבלתי לפני כשלושה שבועות – מה קרה כתוצאה מהפעולה הזאת – עזיבת תלמידים את הארץ ירדה לאפס , והנשירה צומצמה ב - 94 % , לעומת מה שהיה עד חודש דצמבר 1992 .
וזאת כתוצאה משינוי המדיניות , כתוצאה מראייה אחרת בכל מה שקשור להתייחסות לתלמידים עולים .
הבעיה לא היתה חוסר היכולת של התלמיד להשתלב בכיתה האורגנית , אלא המחסור בשעות לימוד עברית .
עכשיו אתייחס לחלק השני שעליו דיברתי .
בכל מה שקשור להתמודדות עם הבעיה , משרד החינוך והתרבות פועל באמצעות המינהל לחברה ונוער והרשויות המקומיות .
מאחר שהנושא כואב ביותר , והוא מחייב תשומת לב מיוחדת ואישית – ביקשתי בשבוע שעבר לדחות את ההצעות הדחופות לשבוע זה , לא כדי להתחמק מהופעה בכנסת אלא משום שרציתי לבוא עם נתונים ולמסור ולהציג בפני חברי הכנסת ובפני הציבור הרחב , שצופה בנו בערוץ השני , כיצד המשרד נערך , כיצד אנחנו מתמודדים עם הבעיה בשיתוף פעולה עם הרשויות .
ואכן , הורחב מפעל המועדוניות ברשויות המקומיות , והוא מטפל כיום ב - 5,000 ילדים שנמצאים בסיכון גבוה .
עם כל זאת ברור לנו , שלמרות כל מאמצינו להדברת התופעה , עדיין קיימים כיסי מצוקה שאנחנו נערכים להתמודד אתם באמצעות תוכניות חינוכיות שונות ומגוונות , ובכך להקטין עד למינימום את ממדי התופעה .
לצד המאמץ המיוחד שנעשה על-ידי משרד החינוך לצמצם למינימום את הנשירה הסמויה והגלויה , פיתח המשרד , באמצעות המינהל לחברה ונוער , שירותים לטיפול באוכלוסייה שכבר נשרה .
פעולה זו נעשית על-ידי היחידה לקידום נוער ברשויות המקומיות , כאשר המטרה המרכזית היא לשלבם מחדש במערכת החיים של בני גילם – לימודים , עבודה עם לימודים וכדומה .
להלן כמה נתונים ודוגמאות לפעולה עם הנוער המנותק , שכבר נשר .
ב - 70 רשויות מקומיות פועלים 350 עובדי קידום נוער , שמטפלים ב - 5,000 בני נוער .
זה לא מספיק .
ביקשתי לקבל מהמינהל לחברה ונוער נתונים נוספים , באמצעות הנציגים שלהם ברשויות המקומיות ועובדי הרשויות המקומיות והמחלקות לרווחה , כדי לקיים מעקב על כל הרשויות , שבהן התופעה לא נבדקת .
ביקשתי מאנשי המינהל לחברה ונוער לקדם את העניין כדי שנוכל להתמודד עם הבעיה הכואבת לכולנו .
ביישובים אלה פותחו מרכזים שעוסקים בהם 450 מורים בהשלמת השכלת יסוד ובהעשרה בסיסית , מה שאנחנו קוראים " הילה " , עם 2,900 בני נוער , במסגרת יישום חוק חינוך חינם לנוער מנותק .
הלמידה נעשית בצורה פרטנית או קבוצתית .
1,500 מתוכם לוקחים חלק בסמינרים ציוניים ובסמינרים לאזרחות פעילה , 1,350 מתוכם לוקחים חלק בפעולות הכנה ללשכת גיוס ולצה"ל .
כאן אני רוצה להוסיף , שרק לפני שבועות מספר ישבתי עם ראש אכ"א – אגף כוח אדם – ועם האגף לנוער ונח"ל במשרד הביטחון , ואנחנו הולכים לחדש את הפעולה של הכנה לצה"ל בבאר-אורה .
קרן-הקיימת נכנסה לעניין , משרד החינוך והתרבות נכנס לעניין , בתקציב מיוחד של 2 מיליוני שקלים .
כפי שאתה יודע , לפני שנתיים הפסיקו את כל הפעולה של הכנה לצה"ל בקרב הנוער , בעיקר הנוער העולה , וכן את הפעולה שנעשית בעיקר בקרב תלמידי תיכון .
חידשנו את זה , והחל מחודש זה אנחנו הולכים לחדש את הפעילות גם בשערי-אברהם וגם בבאר-אורה ;
עדיפות ראשונה תינתן לעולים , ועדיפות שנייה תינתן לאזורים שבהם היקף הנשירה של בני נוער מבתי-הספר הוא גדול , ולא נעשתה הכנה מספקת כדי לעודד אותם ולהביא אותם למצב שהם יוכלו להתגייס ובכך לצמצם את התופעה שאליה התייחס חבר הכנסת זנדברג בכל מה שקשור ל " נערי רפול". גם מספרם של " נערי רפול " גדל ולא צומצם בחודשים האחרונים .
אנחנו עושים כל מאמץ כדי להגדיל את מספר המתגייסים ולהכין אותם לצבא .
עכשיו אתייחס לקשר הזה , ואבקש מהיושבת-ראש לאפשר לי לדבר עוד שתיים-שלוש דקות , כי לנושא הזה באמת צריך להתייחס ;
גם חבר הכנסת זנדברג וגם חבר הכנסת קהלני העלו נושא שצריך לקבל במדינת ישראל עדיפות מיוחדת .
אתייחס גם להערותיו .
לגבי הנושא של תיאום בין משרדים – אני חושב שאנחנו נמצאים בתקופה שונה מזו שהיתה בממשלה הקודמת .
את התיאום בין המשרדים היום אפשר לקיים וליישם .
קיימתי פגישה עם שרת העבודה והרווחה וכן עם משרד הביטחון , עם צה"ל , עם ראש אכ"א , כדי להביא לתיאום בינינו וליישום התוכניות , על מנת שמצד אחד נוכל לראות יותר צעירים נכנסים למעגל הלימודים , ומצד שני , נוכל להכין לצה"ל , במסגרות מיוחדות , אותם צעירים שנפלטו , והמטרה היא שיוכלו להשלים השכלת יסוד ויוכלו להשתלב בפרויקטים אחרים , ונראה אותם כמשרתי מדינת ישראל לכל דבר .
המינהל לחברה ונוער של משרד החינוך והתרבות עוסק בעיקר בחינוך הבלתי פורמלי .
מאחר שנערים אלה משתלבים בעבודה , ואנחנו רוצים שאותם צעירים אומנם יעבדו , אבל שעבודתם תשולב גם בלימודים – אני מקבל את ההצעה של חבר הכנסת קהלני וגם את ההערה שלך – זה מחייב את משרד החינוך , יחד עם משרד העבודה והרווחה
לא ועדה .
צוות משותף , צוות של שני המשרדים , שיוכל לגבש תוכנית פדגוגית להשלמת החסר .
יש חלוקה שנקבעה על-פי חוק לפני שנים רבות , נדמה לי ב - 1965 .
אני מדבר על החוק הבסיסי .
אני מקבל את ההצעה שלך .
אכנס את הצוות המשותף של שני המשרדים עד שישחררו את ההקפאה של החוק הזה .
אני רוצה לומר כמה דברים , שזו הזדמנות נכונה לומר אותם מעל הבמה .
קודם כול , חשוב שהבית הזה ישמע שאנחנו מתמודדים עם כל בעיית החינוך , אבל בעיקר עם בעיית הנפלטים .
זו הזדמנות להזכיר את הסכם המורים , כי ההסכם עם המורים הוא לא רק הסכם עם איגוד מקצועי , אלא הוא מהפכה במערכת החינוך .
כאן מגיעה מלה מיוחדת ותודה מיוחדת לשרת החינוך והתרבות שולמית אלוני , ואני יכול לומר מעל במה זו , שאני מכיר הרבה שרים שהיו בעבר , שכיהנו בתפקידם הרבה שנים וזכרו אותם רק עשרה חודשים .
שרת החינוך ממלאה את תפקידה עשרה חודשים , ואני בטוח שמערכת החינוך במדינת ישראל והציבור במדינת ישראל יזכרו אותה הרבה שנים בגלל מה שנעשה באותם עשרה חודשים .
יזכרו אותה כאחת שעשתה מהפכה בחינוך .
זה אפילו לא שווה תשובה .
אשר להסכם עם המורים , נוסף על תוספת של 25 % בשכר , יש גם מנגנון שמונע שחיקה , בשונה ממה שהיה עם ועדת-עציוני , שאז קיבלו תוספת גדולה אבל היא נשחקה כעבור חודשיים והיתה כלא היתה .
היום התוספת היא של 25 % , וצמוד לה מנגנון שמונע את השחיקה .
נוסף על כך הוסכם על מענק חד-פעמי למורים , בגובה של 20 % מהשכר , כבר ממשכורת מאי , שמשולמת ב - 1 ביוני .
כל מורה התחייב על שלוש שעות השתלמות בשבוע .
ההשתלמות תמומן על-ידי משרד החינוך והתרבות .
אני אומר לכם מעל הבמה הזאת , שאין מערכת בעולם , ואין ממשלה בעולם שמממנת שלוש שעות של השתלמות למורה .
אני אסביר לך במה זה קשור .
ההשתלמות תקנה גמול נוסף למורים
ניתנו הקלות
אני מבין שקשה לך לשמוע
אני מבין שקשה לך לשמוע שיש שרת חינוך ותרבות שעשתה מהפכה בחינוך .
קשה לך לשמוע .
ניתנו הקלות בשעות הוראה פרונטליות למורים המעוניינים להמשיך להשתלם וללמוד .
על עבודתו של המורה נוספו יומיים בשנה .
זה איננו הסכם שכר נוסף עם המורים כי אם הסכם עבודה חדש , שמטרתו להעלות את שכרו של המורה , את השכלתו , ועל-ידי כך את מעמדו הציבורי .
נוסיף על כך את החלטת הממשלה , על-פי בקשתה של שרת החינוך והתרבות – תוספת של 225,000 שעות למערכת החינוך , לאחר ש - 15 שנים היתה שחיקה של מאות אלפי שעות במערכת החינוך .
החלפת 400 כיתות דליקות ;
המעבר ליום לימודים ארוך בתוך שלוש שנים ;
וזה נוסף על 100,000 שעות שניתנו עם כניסתה לתפקיד , שעות לעולים כפי שהזכרתי קודם לכן , שעות לכיתות א'-ב' , שילמדו לא עד השעה 12:00 אלא עד השעה 13:00 ;
יישום תוכנית-הררי למדע וטכנולוגיה ;
התייחסות כבר לשנת 2000
משום שיש חברי כנסת , כדוגמת חבר הכנסת יהלום , שאומרים דברים , ומוציאים דברים מהקשרם , ויוצרים כותרת על דבר שכל חבר כנסת היה אומר וזה לא היה מקבל אפילו ביטוי בעמוד שישי באיזה עיתון שכונתי
איש לא מסלק .
שרת החינוך והתרבות , מאחר שהיא רואה לנגד עיניה את קידום תהליך השלום , היא שותפה לאחריות ולדברים הנעשים על-ידי ממשלת ישראל .
אני רוצה לומר לסיום דברי , שכל הדברים שהזכרתי פה , בעקבות המהפכה בחינוך , הם חלק מהדברים שיביאו לצמצום אותן נקודות שהעלו חבר הכנסת זנדברג וחבר הכנסת אביגדור קהלני , ואני בטוח שבעוד שנתיים ובעוד שלוש שנים נראה את מערכת החינוך , בעקבות התוכנית שמומשה בימים אלה והביצוע שהחל עם כניסתה לתפקיד של שרת החינוך והתרבות , נראה שהמהפכה בחינוך היא מהפכה שהממשלה האמינה בה עם הקמתה , היא אמרה שהיא חלק מסדר העדיפויות הלאומי שלה , היא חלק מהשינוי , ואנחנו יכולים לבוא ולומר שאנחנו נתמודד .
אני יכול לומר גם לחבר הכנסת קהלני וגם לחבר הכנסת זנדברג , שאנחנו נעשה כל מאמץ כדי ליישם את הדברים שהם העלו בהצעתם .
אני לא
אני ארד ואחזור .
בבקשה .
אני אענה לשניהם יחד .
אני אתייחס גם לשאלה של חבר הכנסת אלסאנע וגם לדבריו של חבר הכנסת רן כהן .
נכון שהיתה לו הזכות במסגרת ההצעה לסדר-היום , אבל כתוצאה מהתחייבות אחרת הוא קיבל את הזכות לשאלה
זה בסדר .
לגבי השאלה – מערכת החינוך במגזר הערבי מתמודדת עם אותן בעיות שהזכרת , ואנחנו עושים היום מאמץ גדול כדי לצמצם פערים של שנים ;
אי-אפשר לעשות זאת בחודשים .
כבר נקבע על-ידי שרת החינוך והתרבות להכין שינוי בתוכנית הלימודים , ולהכין מערך שונה של ספרים .
גם לגבי המספר הגדול של הסטודנטים הבדואים – יש לנו בעיה גדולה מאוד עם הכנה לסמינרים של בוגרי י " ב כיתות בקרב האוכלוסייה הבדואית , בעיקר בנגב .
אתה יודע שנעשית עכשיו פעולה מיוחדת .
לגבי הבקשה שלך בקשר לשנת מכינה מיוחדת , רשמתי את הדברים , לא אתן לך תשובה מעל הבמה , כיוון שצריך לעשות לה תרגום תקציבי , אבל בעיקרון אני חושב שההצעה היא עם הרבה היגיון , שינוי ורצון נכון של המערכת וגם של מה שאתה הצעת כאן .
רשמתי את הדברים , ותקבל מאתנו תשובה מסודרת לאחר שהנושא ייבדק .
אני אבקש ממנכ"ל המשרד לבדוק את הנושא , ואתה תכין לנו הצעה בכתב , מסודרת , כדי שנוכל להתייחס אליה בצורה נכונה .
לגבי הדברים שאליהם התייחס חבר הכנסת רן כהן – בזמן שהוא לא היה התייחסתי לדברים .
נכון שצריך לעשות תיאום .
אנחנו נמנה צוות משותף גם של משרד העבודה והרווחה וגם של יחידות נוספות שקיימות במשרדים אחרים , לדוגמה , משרד הבינוי והשיכון , ששם יש היחידה לשיקום שכונות .
אנחנו חייבים לפעול ביחד .
משרד החינוך והתרבות , גם באמצעות המינהל לחברה ונוער , גם במזכירות הפדגוגית , אני אבקש לקיים בכלל דיון בהנהלת המשרד בכל מה שקשור לנוער במצוקה או הנוער הנפלט ממערכת החינוך , משום שאם יש נתונים כאלה , של 31,000 תלמידים שנפלטו ממערכת החינוך , זה מספר שמחייב דיון , הוא מדליק נורה אדומה , הייתי אומר אולי אפילו פרוז'קטור אדום .
נכון שעל-פי הנתונים שקיבלתי מהמשרד נעשה טיפול מקיף , יש ירידה במספר , אבל לא הכול צריך להיות מבוסס על סטטיסטיקה .
כשאתה שומע את המספר – 31,000 , אתה צריך לבדוק למה ואיך .
נכון שאולי בהשוואה למדינות מערביות המצב בישראל הרבה יותר טוב , וכאן יש התייחסות לנושאים האלה , כתוצאה מכך שאנחנו מדינה שקולטת עלייה , מדינה שנמצאים בה אנשים מגלויות שונות , זה מחייב טיפול , ונעשית פעולה .
זאת מדינה שיש בה גם ערבים , גם דרוזים וגם צ'רקסים , ונעשית פעולה גם בקרב האוכלוסייה הזאת על-ידי הגורמים השונים של המשרד .
לסיום אני אומר , שאנחנו נקיים דיון בנושא הזה , אני יודע שגם ועדת החינוך והתרבות עמדה לקיים מחר דיון בנושא הזה והוא נדחה , וטוב שנדחה , כיוון שאנחנו נבוא לדיון הזה לאחר שנקיים דיון מוקדם במשרד החינוך והתרבות , ונזמן גם נציגות של משרד העבודה והרווחה ושל משרד הבינוי והשיכון .
תודה רבה .
להעביר את הנושא לוועדת החינוך והתרבות .</text></doc><doc><name>רן כהן (מרצ):</name><text>גברתי היושבת-ראש , אדוני סגן שרת החינוך והתרבות , קודם כול אני מתנצל על כך שלא הייתי .
פשוט חזרתי עכשיו מ " ערב חדש " , לנוכח המצב , אבל למרות הכול הנושא הזה הוא נושא כאוב מאוד לאורך שנים רבות , ואני מכיר את המצב הזה במיוחד בכמה מקומות שבהם הייתי בפועל ממש , למשל בפרדס-חנה , שיש שם עזובה קשה מאוד מאוד , כפי שוודאי ידוע .
אני רוצה לומר בהערה לקראת השאלה .
הבעיה היא , שבכל אותם מקומות שבהם אין יישום ממש של חוק חינוך חובה , ותלמידים רבים , או ילדים רבים לא מגיעים להיות תלמידים כיוון שהם אינם מגיעים לבית-הספר , קיימים גורמים סביבתיים רבים שאינם דווקא בתחום משרד החינוך והתרבות – בתחום הרווחה , בתחום התעסוקה , בתחום הדיור , כלומר יש כאן משום צורך לטיפול סביבתי , על-מנת להגיע לתוצאה הרצויה , שכל אותם ילדים יגיעו לבית-ספר וילמדו כפי שצריך .
שנית , יש בעיה קשה מאוד באיתור הבעיות .
אדוני סגן שרת החינוך והתרבות , האם אתם מוכנים : א .
לשתף פעולה עם משרדים אחרים , למשל פרויקט שיקום השכונות וגורמים אחרים , כדי לנסות ולהתגבר על הבעיה ?
ב .
האם יש איזו דרך שהמשרד יאתר את כל אותם מקומות ואת כל אותם תלמידים , כדי שנדע במה מדובר ?
31,000 תלמידים יהודים , 27,000 תלמידים ערבים , אלה מספרים שאיש לא יכול לסמוך את ידו עליהם .
שמא אפשר באמת לתת לנושא הזה בדיקה יותר עמוקה , והאם תהיו מוכנים לעשות זאת ?
אני מאוד מודה לך , גברתי היושבת-ראש , שאפשרת לי לשאול .
תודה .
אני מבקש להצביע על ההצעה שלי .</text></doc><doc><name>אברהם יחזקאל (העבודה):</name><text>גברתי היושבת-ראש , חברי הכנסת הנוכחים , אדוני השר , בנימה של הומור ועוקצנות , צריך דווקא לברך על כך שהיה איזה משבר ממשלתי , או עדיין יש , כי נדמה לי שזו פעם ראשונה אחרי הרבה מאוד שנים , שדוח מבקר המדינה עובר – מה שנקרא חלק .
אולי זה דווקא המשבר הממשלתי שהשכיח את השגרה של פרסום הדוח , התעניינות חברי הכנסת בדוח ותשובת השר על הדוח .
אני מקווה שלא כל שנה , עם פרסום הדוח , תזמין לה הממשלה משבר קואליציוני על מנת להסיר את העניין .
ואני אומר את זה במידה של ציניות
עזוב , עזוב .
אני מדבר ברצינות .
ואני אומר , שלצורך העניין הזה לא סתם הגשתי הצעה רגילה לסדר-היום כחבר הקואליציה , כי לכאורה זה היה צריך להיות תפקיד של מישהו מהאופוזיציה לבוא ולבקר ולדון , אבל נדמה לי שהממשלה הזאת צריכה לעמוד בסטנדרדים אחרים , ואני מאמין שהשר שטרית יאיר את עינינו בעניין .
אשר לנושא , דוח מס' 43 של מבקרת המדינה , שעוסק בשנת 1992 , הוא למעשה הדוח האחרון שניתן יהיה לומר עליו : זה לא שלנו , הם האשמים – אני מתכוון לליכוד – הם המושחתים , הם לא נקיי כפיים , ובקיצור : הם גנבו את המדינה , שהרי זה מה שעשינו עם פרסום כל דוח , כשהיינו באופוזיציה .
והיה זה רק טבעי שכאשר היינו באופוזיציה טבענו את הססמה : " מושחתים , נמאסתם". יתירה מכך , צריך לומר את האמת , בגל אדיר של שאט נפש הצביע הציבור עבור תנועה אלטרנטיבית .
אבל צריך להדגיש , שהקופירייטינג הזה על המשפט : " מושחתים , נמאסתם " , המשפט הקצר והמבריק הזה – לנו יש אולי זכות יוצרים ותו לא .
עכשיו מוטלת על הקואליציה גם חובת העשייה .
לנו , חברי הקואליציה העכשווית , יש שתי אפשרויות : שמעתה ישתמשו כלפינו , העם והליכוד , באותה ססמה , או שאנחנו ננסה לעקור מן השורש כל תופעה אפשרית של מינהל לא תקין .
אלו שתי האפשרויות שעומדות .
וכצעד ראשוני , אני חושב , טוב עשתה הקואליציה , שבתמיכה שמית , כמעט מקיר אל קיר , של כל חברי הכנסת שהם חברי הקואליציה , הודיעה על תמיכתה בגברת מרים בן-פורת לתקופת כהונה נוספת בתפקיד מבקרת המדינה .
בעיני , ואני מעריך שגם בעיני חברי , המבקרת למעשה הינה מצלמת מצב .
היא לא יוצרת אותו .
ולכן העברתה של המבקרת לא היתה פותרת בעיה , אלא מעלימה אותה .
וטוב שיש לנו מוסד נטול פניות ומשוא פנים , המעביר את עניינו ומהווה קול קורא בים של עשייה .
צריך להודות על האמת , לעתים כשעושים – ואלה מתהדרים שעוסקים בעשייה – כשנמצאים בתנופת עשייה , יש מעידות , יש קיצורי דרך .
אני לא מתייחס לזה בהבנה .
אני לא מקבל את קיצורי הדרך שנובעים מעשייה , אבל ראוי שייקבעו אמות מידה המגדירות עשייה נקייה מה היא .
מתברר שלאחר תקופה קצרה יכול נושא משרה ציבורית להתנהג על-פי מודל לואי , זה אותו מודל שאומר " המדינה זה אני". נושא משרה כזה שוכח , או עלול לשכוח לפני מי הוא נותן דין-וחשבון , שהוא חוזר לציבור כל ארבע שנים .
לפתע מתבלבלים היוצרות , ויכול נושא המשרה לראות בנכסי הציבור נכסיו שלו , לשבת במשרדים לא לו , לארח כאוות נפשו , למנות מינויים ללא בקרה וקריטריונים .
ודווקא כאן מן הראוי להתייחס לדוגמאות מהדוח האחרון , המראות עד כמה הפיתוי השלטוני הוא פיתוי גדול ועד כמה צריכה להיות מידה של צניעות ורגישות לכל נושא משרה ציבורית .
אני דווקא מתכוון לדוגמה המופיעה בדוח המבקרת אשר למשרדיו של השר שרון , שר השיכון לשעבר .
חכה .
תאמין לי , חבר הכנסת זנדברג , אין לי בעיה בעניין .
נדמה לי שהפתיח שלי מעיד עד כמה אני רוצה לשים סייגים לעצמנו .
אני אומר שהדוח הזה , הדוח לשנת 1992 , הוא האחרון , חבר הכנסת זנדברג , שנוכל להגיד עליו : הם האשמים , לא אנחנו .
לכן אני , כחבר הקואליציה , בכוונה מעלה את זה פה לדיון .
ואני אומר
בדיוק .
תן לי ליהנות בפעם האחרונה לגבי מה שהם עשו ולא מה שאנחנו עשינו .
אני מתאר לי שבפעם הבאה – ואני מקווה שזה לא יהיה כך – אתה תיזום הצעה לסדר-היום , ואנחנו נצטרך להגן ולהתגונן .
אני מקווה שלא כך יהיה .
בכל מקרה , מהדוח הזה , באשר למשרדיו של השר שרון , מתברר שהנ"ל קיבל מ " עמידר " מערכת של 14 חדרים ללא כל חשבונית או חשבונות שהוצאו מחברת " עמידר " למשרד השיכון .
רק לאחר התערבות נציג החברות הממשלתיות נעשה כך .
שימוש בחדרים אלה , כאילו בלבול בנכסים , פלוס אחזקה , פלוס כיבודים , הסתכם בשיעור של 400,000 שקל ;
40,000 שקל לחודש .
לפתע אתה שואל את עצמך , מה הן הנורמות האישיות , מה מותר , מה אסור ?
אני אומר לך , אדוני השר , ואשמח אם תתייחס לכך , אנא , תנסה לקבוע , כשר , כללי התנהגות לאנשי ציבור – נראה שלפעמים אנחנו לוקים בחסר – שיפורסמו בקרב הציבור על מנת שסוגיית ההתנהגות האישית תהווה סוגיה עיקרית בבחירת אדם לתפקיד זה או אחר .
אבל לבד מהגורם האנושי מתייחסת המבקרת לנושאים חשובים בעולמנו .
ברשותכם , בחרתי לי את הנושא החשוב בעיני , לאחר נושא הביטחון – נושא החינוך .
עם פרסום הדוח בשבוע שעבר קבעה המבקרת דבר קשה ביותר : האינטגרציה נקברה .
מתברר שהמבקרת קובעת , שמבצעי מדיניות החינוך פגעו בסיכויי האינטגרציה ותרמו להנצחת הפער בין תלמידים חזקים לתלמידים חלשים .
ברשויות כמו תל-אביב , הרצלייה , אשדוד וחיפה נעשתה הפגיעה באינטגרציה ביודעין , תוך ניסיון להתחכם .
הדוח ציין את דלדול המשאבים שהוזרמו לחטיבות הביניים בכלל ומשאבים שנועדו לסייע לחלשים באותן כיתות הטרוגניות בפרט .
בשנת התשנ"ב היה מספר שעות התקן הבסיסי לכיתה בחטיבת הביניים 35 שעות , אבל לפני שנים לא רבות הוא עמד על 45 שעות שבועיות – קיצוץ של רבע , כך שכל סל שעות הסיוע לכיתות מעורבות חוסל .
כנגד זה , הוקצו משאבים לתלמידים חזקים לתוכניות העשרה , בחזקת לחזקים ניתן והשאר ישחקו בארגז החול , כפי שהתבטא מנכ"ל משרד החינוך החדש ד " ר שושני .
מגמה זו רווחת בקרב המינהל הבכיר במשרד החינוך .
מן הראוי להבהיר , שאין טיפוח המצוינות צריך לבוא על חשבון טיפוח של טמטום וחוסר השכלה .
נראה לי שהיום העדפת המצוינות לכאורה באה בפירוש על חשבון דברים בסיסיים למערכת החינוך , ועל כך אין תגובה .
לעומת זאת – וחברי כנסת שקדמו לי בדיון התייחסו לכך – אסור שלצה"ל יגיעו תלמידים , " נערי רפול " , שלהם רמת השכלה של שלוש שנות לימוד .
הדוח מציין שהוקמו כיתות ייחודיות ואף בתי-ספר שתכליתם עקיפת האינטגרציה – בתי-ספר לטבע , לאמנות , מה שאתם רוצים .
אחוז בני המשפחה באותן כיתות גבוה מאוד – אחים ואחיות .
בינם לבין האינטגרציה לא היה ולא כלום .
כך שכבר מגיל צעיר , זו הטרגדיה שלנו , נקבע גורלו של אדם , מגיל 12-10 ידעו מה הוא יהיה – או חוטב עצים , או שואב מים , או אדם בעל רקע השכלתי גבוה .
אני אומר דברים אלה כדי להבהיר , שמעמדה של המבקרת הינו מעמד הנוגע לניהול נורמטיבי אישי , אבל גם ליישום או לאי-יישום החלטות הנובעות מהשקפת עולם ערכית , למשל האינטגרציה .
נושא אחרון , אדוני השר , אולי בעקבות הביקורת על משרד הדתות .
דווקא בעקבות אירועי הימים האחרונים , שבהם אתה מגלה רבנים שמתסיסים , מפגינים ויוזמים מהלכים מול ביתו של הרב יוסף – אני חושב שחלק מרבנים אלה , כך התברר לי , הם עובדי מדינה , משמשים דיינים , רבני עיר ורבנים ראשיים לשעבר .
הרב שפירא הכריז על יום צום ביום חמישי הקרוב .
היכן נשמע במדינת ישראל , שרב ראשי לשעבר מכריז על יום צום במדינת ישראל כנגד החלטות הממשלה ?
זה רב שמקבל פנסיה מהממשלה .
זה איש רוח שאמור להיות אובייקטיבי .
לא נשמע דבר כזה .
זה כמו שמנכ"ל משרד ממשלתי או עובד משרד ממשלתי אחר יצא החוצה ויפגין נגד הממשלה שלו .
אני אומר את הדברים האלה .
זה לא יעזור .
אסור לרב שמקבל משכורת
ידעתי שאני אתסיס אותך , חבר הכנסת בא-גד .
רק שלא תשיר לי שיר .
אני אומר לך את הדברים כדי שתדע , שבעיני רב , כמו בעיניך , הוא איש רוח , והוא מקבל משכורת מהמדינה כרב עיר , כדיין , כרב לשעבר ;
מה הוא מכריז יום צום כנגד מדיניות ממשלת ישראל ?
איפה נשמע כדבר הזה ?
איפה המינהל התקין ?
אין לכם זכות ואין לכם מונופול על הדת .
אתם עסקני דת .
אתם לא מייצגים את הדת במדינת ישראל .
תעשו את ההבחנה הזאת .
תיזהרו בדבריכם .
לא אנשי אש"ף .
תפסיק .
אתה כל הזמן מגיע לאש"ף .
לא כל מי שנושא כיפה הוא שמייצג את הדת .
אני אומר את הדברים האלה על מנת להבהיר , אדוני השר
חבר הכנסת גולדפרב , אתה אומנם יושב-ראש האגודה הפרלמנטרית – עם הונגריה , אבל שם לא מפריעים .
סוף-כל-סוף הערתי את הישיבה .
לא מדברים על הפוגרום , חבר הכנסת יהלום , אני מאוד מוקיר אותך ואתה יודע זאת .
אנא ממך , האם נושאים במשרה ציבורית
לא , אני לא חולק על דעתך .
אני אומר לך בכנות , אני אומר את הדברים האלה כדי להבהיר , שגם במשרד הדתות היו עמותות ויש עמותות שאחראים להן רבנים שונים ומשונים , שמקבלים ללא בקרה כסף של הציבור .
אני אומר שמהבחינה הזאת גם צריך לעשות סדר .
גם הקטע הזה יגיע , האמן לי .
אבל אני יכול לומר לך , שעדיין יש מעל חצי מיליון איש , שבניגוד לאנשים מסוימים , לא כולם , עסקנים דתיים שגונבים את הקופה הציבורית – חצי מיליון איש במדינת ישראל יש להם האפשרות לקבל פנסיה כשהם יוצאים לגמלאות בגיל 65 .
אני אומר לך את הדברים האלה .
לא שלא צריך תיקון .
אבל בין לגנוב כספי ציבור לבין לדאוג
גברתי , אני מסכם .
בכל מקרה , אדוני השר , אני יודע שאתה יושב כאן , ולפתע אתה יכול לשאול את עצמך – ראיתי את הדוח שכתבת והגבת , ואני גם קיבלתי את ההנחה שלך שהוא לא נערך בשבת , אני אומר את הדברים האלה כי אתה ניסית לעשות את העבודה
כל פעם שאתה מדבר אתי כך עם היד – זו מחלה של יהודים .
אני לא יודע מה מתאים לי , אבל אני יודע שלא מתאים לך להפריע .
אם אתה כל פעם תדבר אתי ועל כל מה שאני אגיד אתה תגיד לי אש"ף – זה לא פתרון .
אדוני השר , אני טוען שהתפקיד שלך הוא תפקיד חשוב יותר ממה שאנשים מבינים , אתה למעשה מעין נציג המבקרת בממשלה ונציג הממשלה אצל המבקרת .
אני אומר לך את הדברים האלה כי אני מאוד רוצה שבמהלך השנה הקרובה אתה תציג לפנינו מה הן הסנקציות שאתה כשר גורס שצריך להטיל על מי שלא ימלא – לא את רצונה אלא את הנורמות שהיא קובעת .
אתה התמנית לשר אחרי שנאבקת קשה מאוד כחבר כנסת מן השורה בכל מיני עוולות שנעשו .
אינני רוצה שתחזור להיות חבר כנסת מן השורה .
לכן התפקיד שלך יהיה להגן על הערכים שהמבקרת מציגה בפניך , לפעמים מול חלק מחברי , שרי ממשלת ישראל .
אני מאחל לך הצלחה בכך .
תודה רבה .
על זה נאמר , גברתי היושבת-ראש , גם אני תוהה , ואני מקווה שהוא מבין שהוא טעה , כי אם לא , כולנו בסוף נהיה באופוזיציה והוא ימשיך להיות מנכ"ל .
אפשר לשאול שאלה ?
למעשה , בעקבות הבדיקה של המבקרת , כשמגלה השר שאחראי לעניין שהממצאים חמורים , מדוע לא ניזום חקירה של ועדת חקירה ממלכתית בעקבות ממצאי המבקרת , או ועדת חקירה פרלמנטרית ?
כן .
גם באופוזיציה יש אנשים טובים .
כן .
במליאה , גברתי היושבת-ראש .</text></doc><doc><name>קריאה:</name><text>זה יהיה .
אחר כך יהיה להורים רישום פלילי .</text></doc><doc><name>חיים דיין (צומת):</name><text>מי מייצג את הדת ?
אנשי אש"ף ?
אתה מתגרה בציבור הדתי .
שרת החינוך להתגרות בציבור הדתי .
חבל מאוד .
לא מתאים לך .
אדוני שר הכלכלה , אני חייב לתקן את דבריך : אכן נפתחו 300,000 תיקים , אבל לא נפתחו ל - 300,000 אנשים , אלא יש אנשים שנפתחו להם למעלה מ - 15-10 תיקים .
יש לי שאלה .
אדוני השר , גברתי היושבת-ראש , חברי הכנסת , אתה העלית כאן את הנושא , שכל אזרח יוכל לגשת למשטרה ולבדוק את נושא הרישום הפלילי .
לאור ניסיוני הרב במשטרת ישראל ידוע לי שהעבירות מחולקות לחטא , עוון ופשע .
במדינת ישראל יש אזרחים רבים שנפתחו להם תיקים בגלל קטטה זו או אחרת , סכסוך שכנים או סכסוך בין בעל לאשה , שהיום עדיין חיים באותו חדר .
שאלתי היא : האם ימחקו להם את העבר הפלילי בנושא הזה , ובאילו סוגי עבירות ?
אילו השלכות יהיו לכך ?
מי יוכל לקבוע אם להסיר את הסעיף הפלילי , מלבד נשיא המדינה ?
תודה רבה .</text></doc><doc><name>שר הכלכלה והתכנון ש' שטרית:</name><text>גברתי היושבת-ראש , כנסת נכבדה , אני מעריך מאוד את התייחסותו המיוחדת של חבר הכנסת אבי יחזקאל , למרות היותו איש הקואליציה , לנושא , עד כדי כך שהשתמש במכסה שלו כדי להעלות על סדר-היום של הכנסת , גם בעיצומו של משבר קואליציוני , את הנושא הזה של דוח מבקרת המדינה לשנת 1992 , מס' 43 .
יחד עם הדוח הזה , כפי שהזכיר חבר הכנסת יחזקאל , וכפי שכולכם , חברי וחברות הכנסת , יודעים , הנחנו על שולחן הכנסת את הערות שר הכלכלה .
אנחנו מייחסים חשיבות מיוחדת לממצאים ולהמלצות של מבקרת המדינה .
בהזדמנות זו אני רוצה לברך את הגברת מרים בן-פורת לא רק על הגשת הדוח , כמדי שנה , אלא גם על כך שהיום היא מקבלת תואר דוקטור כבוד מאוניברסיטה חשובה בארצות-הברית .
בפתח דברי אני רוצה להדגיש , כי בשנים האחרונות עלתה במידה רבה החשיבות הציבורית של מוסד מבקר המדינה ושל עבודת ביקורת המדינה .
זאת בשל העובדה שהנושאים בתפקיד מבקר המדינה בשנים האחרונות , לרבות השופטת מרים בן-פורת , היו נכונים , לעתים בניגוד למה שגילו קודמיהם , לטפל בסוגיות מרכזיות ואקטואליות בחיי המדינה ובפעולות הממשל , והיו מוכנים לזנוח את התפיסה הצרה של תפקיד הביקורת .
אני מאמין , והתרשמתי שזאת גם עמדתו של מציע ההצעה , חבר הכנסת יחזקאל , שהמדינה ואזרחיה יצאו נשכרים מתפיסה זו ומעבודתם של מבקרי המדינה .
על-פי התפיסה הנכונה , דוח מבקר המדינה הוא בעצם כלי ניהולי ראשון במעלה בידיה של הממשלה , והוא משתלב במשימה שלה לקידום המינהל התקין ולשיפור השירות לציבור .
כי הממשל , בראש ובראשונה , לא רק מנהל את ענייני המדינה אלא אמור גם לשרת את הציבור .
לכן צריך להתייחס לביקורת הזאת כגורם מסייע וכתמריץ פעיל גם לייעול המינהל וגם לשיפור השירות הציבורי .
אני רוצה להזכיר לחברות ולחברי הבית , שהממשלה הנוכחית התחייבה בקווי היסוד שלה לדאוג לשמירה על מינהל תקין ולעקירת השחיתות .
במסגרת סדרי העדיפויות החדשים האלה החלטתי , כמי שממונה מטעם הממשלה על טיפול בדוחות ביקורת המדינה , לערוך רפורמה מקיפה ויסודית בסדרי הטיפול בדוחות הביקורת ובנוהלי גיבוש ההערות של שר הכלכלה והתכנון לדוח השנתי .
מהותה של הרפורמה הזאת היא קיום תהליך לימוד ודיון יסודי ומקיף בהערות הביקורת , בשיתוף עם המשרדים הנוגעים בדבר , בוועדת השרים לתיאום ומינהל .
הכוונה היא שלא להסתפק רק בהעברת ההערות בכתב של המשרדים השונים משולחנם של המשרדים אל שולחנה של הכנסת , אלא לקיים דיון מפורט , דיון יסודי , דיון דינמי , שבמסגרתו יושגו גם תיקונים במהלך התקופה , מהיום שדוח הביקורת מונח על שולחן שר הכלכלה והתכנון , ב - 15 בפברואר , עד 10 במאי , היום שבו מונח המסמך העיקרי , דוח ביקורת המדינה , יחד עם הערות שר הכלכלה , על שולחן הכנסת .
הכוונה היא לעשות בתקופה זו מאמץ אמיתי להשיג שינויים ותיקונים .
אני חייב לומר , שזכיתי לשיתוף פעולה מצד כל המשרדים באותו מאמץ .
וברשותכם , חברות וחברי הכנסת , אמנה כמה נושאים שבהם הצלחנו , על יסוד הממצאים וההמלצות של דוח ביקורת המדינה , לתקן דברים הטעונים תיקון .
אני רוצה לומר , שבעבר היה משרד הכלכלה מקבל לידיו את ההערות והיה משמש פחות או יותר מעין בלדר אינטליגנטי , שהיה מעביר את הנייר , את הערות המשרדים , עם עריכה , עם תיקונים , אל שולחן הכנסת .
אנחנו חשבנו שעדיף ללכת בטכניקה שהסברתי , במתכונת חדשה .
קיימנו עשרות ישיבות עם כל המשרדים .
בסופו של דבר , קובץ ההחלטות הגיע לכ-100 החלטות בנושאים שונים – כלל הנושאים שבהם הספקנו לדון .
עוד נותרו נושאים מספר שהדיון עליהם התקיים לאחר שהונחו הערות שר הכלכלה .
הדיונים שקיימנו בעצם היו המשך והשלמה לתשובות שאותם גופים כבר העבירו לביקורת המדינה במהלך גיבוש הדוח שלה .
אני רוצה להזכיר נושאים מספר כדי להבליט את החשיבות של המתכונת החדשה מנקודת מבטם של האזרחים .
נושא אחד שאני רוצה להזכיר הוא הנושא של רישום במרשם פלילי .
בשבע השנים האחרונות נפתחו רישומים פליליים לגבי 300,000 אזרחים ;
אני חוזר : 300,000 אזרחים נרשמו לגביהם רישומים פליליים .
אבל המפליא הוא , חברת הכנסת גוז'נסקי , שאלה רישומים פליליים שהסתיימו בסגירת תיק .
ואף-על-פי-כן
חבר הכנסת דיין , מה שבטוח הוא שמדובר ב - 300,000 רישומים פליליים , חלקם לאנשים שיש להם יותר מרישום אחד .
מה החלק הזה , אינני רוצה להגיד כרגע .
אבל ברור שמדובר ב - 300,000 רישומים פליליים .
והבעיה היא שהרבה מאוד אנשים , הרבה מאוד אזרחים , אינם יודעים כלל שיש להם רישום פלילי , והם באים ומגישים בקשה לרשיון , למשרה , ונדחים .
והם אפילו אינם יודעים מדוע .
ויש תופעה מעניינת מאוד , שגיליתי במהלך הטיפול בנושא הזה , שהורים עושים בדיקה בדרכים-לא-דרכים , על בן זוג או בת זוג של בן או בת שלהם , ומשכנעים את הבן או את הבת שלא להתחתן , משום שלבן הזוג או לבת הזוג יש רישום פלילי .
אין להם הזדמנות להסביר .
הוא לא יודע כלל
ההורים בודקים בטכניקות שונות
הנושא הזה נדון כבר שנים מספר , בלי פתרון .
אבל הפעם הצלחנו להגיע קודם כול להסכמה לגבי משלוח הודעות לכל אחד מ - 300,000 בעלי הרישום הפלילי .
זה ייעשה במהלך ששת החודשים הקרובים .
כל אדם יקבל מכתב , לא עם תוכן הרישום הפלילי , כי זה יכול ליפול לידיים לא מתאימות , אם אדם התחתן והאירוע היה קצת לפני כן , ובן הזוג או בת הזוג לא ידעו .
המכתב אומר : המשטרה עורכת מחדש את מאגר הנתונים ;
אנא בוא לתחנת המשטרה הקרובה ותבדוק את הנתון .
וזה ללא תשלום .
לקח הרבה זמן לגבש ולסכם את המבצע הזה .
במשך חודשים , ולפני שהנושא נדון , לא היתה הסכמה עליו , ואני שמח לציין שבמהלך הדיונים האלה נתקבלה החלטה בהסכמתו של שר המשטרה , בסיועו של היועץ המשפטי לממשלה , והתקבל ההסדר שיישלחו 300,000 הודעות .
באותו נושא אני רוצה לומר , כי בעניין שימוש באותם תיקים שנסגרו בכמה מקרים , היתה מחלוקת בין היועץ המשפטי לממשלה ובין מבקרת המדינה לגבי הפרשנות הנכונה של החוק .
בסופו של דבר , אף-על-פי שנטיתי לדעה של מבקרת המדינה , לפי חוקת מדינת ישראל הכתובה והלא-כתובה , היועץ המשפטי דעתו היא הקובעת , ובעניין הזה נשארנו בנושא הזה .
בנושא אחר , הסתבר שאנשים המבקשים ממשרד האוצר אישור על ניכוי במקור , תיאומי מס , תמיד יוצאים ניזוקים , כי פקידי מס הכנסה נוטים לקבוע להם שיעור לניכוי גדול יותר מאשר מסתבר בסופו של דבר .
סוכם שהנושא הזה ייעשה על-ידי מערכות ממוחשבות , ובשיטה כזאת יימנע הנזק שנגרם לאזרחים .
גם בנושא שחרור חבילות של תרופות , שנגרמה טרחה גדולה לאנשים שבאו לשחרר תרופות , מצאנו פתרון בתיאום בין משרד הבריאות ובין שירות הדואר .
הגענו גם לסיכום על פתרון בעייתם של 3,000 תושבים בדואים בנגב , שנרשמו עד היום , אחרי עשרות שנים , כאנשים שאינם בעלי אזרחות , והנושא שלהם עלה כל פעם בהקשר של בקשה להוצאת דרכון או בהקשר של בקשה להשתתפות בבחירות .
סוכם שיתקיים דיון בנושא הזה ומינהל האוכלוסין יביא את העניין על פתרונו .
אני רוצה לומר שבמתכונת החדשה שאנחנו הנהגנו , נוצר מגע ישיר בעל-פה עם הגורמים הבכירים בכל משרד , וההתייחסות הזאת גרמה לכך שהמשרדים היו נכונים להגיע לפתרונות שבעבר לא היתה אפשרות למקד בהם את כל תשומת הלב .
אני רוצה לומר עוד , שעל דעת מבקרת המדינה הגענו לניסוח של נוהל לגבי יחסי הגומלין בין ועדת השרים לתיאום ומינהל , שממונה מטעם הממשלה על הטיפול בדוח ביקורת המדינה , ובין הוועדה לביקורת המדינה של הכנסת , שהיא ממונה מטעם הכנסת על הטיפול בדוח ביקורת המדינה , והגענו לכמה עקרונות .
עיקרון ראשון : עובד מדינה איננו יכול לחלוק על ממצאים שנקבעו על-ידי המבקרת , אם התקיים דיון בוועדת השרים והמשרד לא הציג עמדה חולקת שאושרה על-ידי ועדת השרים לתיאום ומינהל , אושרה במובן מתן אפשרות לעובד להעלות את העמדה שלו בוועדת הכנסת .
למעשה רק בשני מקרים העלו משרדים את הבקשה להציג מחלוקת : האחד הוא משרד התעשייה והמסחר , לגבי נושא של הקמת מפעל כימי במישור רותם בנגב .
העניין הזה כבר נדון בוועדה , ולכן לא ראינו מקום לחסום את האפשרות של המשרד להמשיך בעמדתו החולקת ;
השני – נושא שקשור באינטגרציה בחינוך , שכבר הוזכר .
הצעתי למבקרת המדינה , ואני מניח שהנושא הזה יעמוד גם על סדר-יומה של הכנסת , לערוך שינוי במה שהיא כוללת בדוח ביקורת המדינה .
יש הרבה נושאים שמבקרת המדינה למעשה עורכת בהם את הביקורת , אבל הממצאים שלה אינם ממצאים שליליים אלא ממצאים חיוביים .
באו אלינו גופים מספר ואמרו : אנחנו יודעים שמבקרת המדינה ערכה אצלנו ביקורת , בחלק מהנושאים מצאו ממצאים שליליים , בחלק מהנושאים לא מצאו ממצאים שליליים .
מדוע ביקורת המדינה , בצד הכללת הביקורת השלילית , לא מציינת גם שנערכו בדיקות , ובנושאים אלה ואלה נמצא שהמשרד פעל בצורה מתוקנת וראויה ?
נדמה לי , שכשם שמדגישים את הפגמים , המחדלים והליקויים , ובצדק , כדי שהמשרדים יתקנו אותם לטובת הציבור , לטובת המינהל התקין , לטובת החיסכון , לטובת קיום החוק , כך צריך גם לציין אותם גופים שנמצא שהם פעלו כדין , שהם פעלו כראוי , לתת להם אותה הערכה בדוח ביקורת המדינה .
זה מאזן את העניין גם מבחינת הראייה של הגופים הללו , שיוכלו להגיד : אנחנו בסדר .
יש לנו ליקויים , נשתדל לתקן אותם , אבל ראו , התמונה איננה רק שחורה .
הנה ערכו אצלנו בדיקה נוספת לגבי גוף כזה או אחר והממצאים היו חיוביים .
אני הצגתי בפני מבקרת המדינה את הרעיון , בעתיד אקיים אתה דיון , אולי הדיון יתקיים גם בפורום פרלמנטרי , ואני מקווה שהיא תשקול בדבר ותקבע מתכונת מתאימה כדי לדווח גם על ההערכות החיוביות שבאות כתוצאה מבדיקה של ביקורת המדינה .
אני מקווה מאוד שהשינויים המהותיים שאנחנו הנהגנו השנה בטיפול בדוח יסייעו להבטחת מינהל תקין , יסייעו לכך שנשפר , כמינהל וכממשל , את השירות לאזרחים .
אני רוצה להתייחס לשתיים-שלוש הערות שנאמרו גם על-ידי המציע , וגם לכמה הערות ביניים , משום מרכזיותן וחשיבותן .
אני רוצה , ראשית כול , לומר שבנושא של משרד השיכון לא התייחסנו בדיוני הוועדה רק לשאלת אשם כזה או אחר בהחלטות קודמות .
אני רוצה להגיד לכם , ושיהיה ברור , שלמשל העניין של התמריצים שהמדינה כנראה שילמה , כ - 2 מיליארדי שקל
לעתים התשלום שולם כשהיה ברור שלא יהיה כסף להשלים את הפיתוח , ולכן נגרם נזק כלכלי כפול ומכופל : גם שילמו תמריצים , גם לא היה כסף להשלים את הפיתוח , ולכן לא היה אפשר לאכלס .
שילמו תמריץ כדי לזרז את האכלוס , ולא יכלו לאכלס כי לא היה כסף להשלים את הפיתוח .
האבסורד הגדול ביותר הוא שגם שילמו תמריץ להשלמת הבנייה וגם שילמו הבטחת רכישה .
ממה נפשך – אני רוצה להשלים את הרעיון – אם אתה משלם הבטחת רכישה , בשביל מה צריך לשלם בונוס לתמריץ ?
אתה רוצה לזרז השלמה של דירה , מתי ?
כשיש לך מישהו שצריך להיכנס אליה .
אבל אם אין לך מישהו שייכנס , למה אתה צריך לשלם ?
אם אתה משלם הבטחת רכישה כי אין לך מישהו שייכנס , למה אתה ממהר לשלם תמרוץ ?
כן , ברשות היושבת-ראש .
אני רוצה לתת תשובה קצרה על השאלה ששאל חבר הכנסת אבי יחזקאל .
המוקד של עבודת הממשלה בעקבות דוח ביקורת המדינה איננו ועדות חקירה פרלמנטריות .
המוקד הוא איך למנוע דברים כאלה בעתיד .
לכן סוכם בוועדת השרים – זה מפורט בהערות שר הכלכלה , כרך א' , למי שירצה לעיין בפרטים – שישנו את נוסח ההסכם הסטנדרטי של רכישה עם קבלנים , שיהיה שם סעיף שיתיר לממשלה לבטל תמריץ אם היא חושבת שיש מקום לכך , ואז כל מה שהממשלה צריכה לעשות זה לשלם , באופן יחסי , תמריץ על אותו חלק שכבר עבר .
מה שקרה פה , שלנגד עיניהם – הם ראו שהם לא יכולים ליהנות מהעובדה שמשלמים תמריץ , כי אין להם כסף לפיתוח , ובכל זאת ידיהם היו כבולות בנושא התמריץ .
הם המשיכו לחתום על הסכמים באותו נוסח .
לכן אמרנו , ראשית כול תשנו את הנוסח .
שנית , הצענו להם לשקול מחדש – כדי שיהיה רשום בנוהל שלהם : במקום שיש הבטחת רכישה , לא יהיה תשלום תמריץ ;
כי זה תרתי דסתרי , אלה שני דברים שסותרים זה את זה .
לא יכול להיות , שאתה מבטיח הבטחת רכישה כי אין קליינטים , או אין ביטחון שיהיו קליינטים , ובאותו זמן אתה גם נותן תמריץ .
מכיוון שהנושא של קרנות הפנסיה עלה פעמים לא מעטות בשקלא-וטריא שהיה כאן בכנסת , אני רוצה לומר בעניין זה מלים מספר , על הבסיס הענייני ביותר .
ראשית כול , הנתונים העובדתיים הם קשים .
נכון לאוקטובר 1992 – היום זה כבר עלה – יש גירעון אקטוארי בסך של 28 מיליארד שקל , 25 מיליארד מתוך זה בקרנות ציבוריות .
לא הכול גירעון רק בקרנות הציבוריות .
יש לכך כמה סיבות : ראשית , פער בין זכויות הפנסיה לבין התקבולים שאנשים משלמים .
שנית , עליית תוחלת החיים של אוכלוסיית ישראל , ועל זה צריך לברך .
וסיבה נוספת , שיעור הגבייה לא הותאם לנושא של עליית תוחלת החיים , משמע שאנשים צריכים לקבל שנים רבות יותר את הפנסיה שלהם .
חבר הכנסת יהלום , הרי אתה יודע , שאם אתה מסתיר עובדה מהותית , הטיעון שלך חלש .
אני האחרון שיציג עניין בצורה לא שלמה בשביל לתת לך את ההזדמנות לתקוף אותי .
אתה אומנם רק בכנסת הראשונה שלך , ואני רק בכנסת השנייה , אבל היו לנו כמה הזדמנויות להחליף דברים .
אני אומר לך , נוסף על כל הדברים שנאמרו , יש גם בעיות – יש בעיה של ניהול השקעות , כי בניהול השקעות טוב יותר אפשר היה להשיג תשואות גבוהות יותר .
יש גם ניהול לא יעיל .
גם זה מהווה גורם אחראי , אבל לא רק זה .
זה באמת סכום קטן מאוד , שמבקרת המדינה מעריכה אותו בכ-270 מיליון שקל .
כ - 270 מיליון שקל לעומת 25 מיליארד , הלוואי שזו היתה הבעיה .
לכן , אל תציג את הדברים כאילו מי-יודע-מה .
אני רוצה להזכיר לכולנו : במדינת ישראל חיים היום 400,000 אנשים שאין להם שום ביטוח פנסיוני .
כאשר הם מגיעים לגיל פרישה , הם נאלצים להתפרנס רק מסכום זעום שהם מקבלים כקצבת הביטוח לאומי , שהיום עומדת על סדרי גודל של 16 % מהשכר הממוצע במשק , שכידוע לכם , עומד היום על סדר גודל של קצת יותר מ - 3,000 שקל .
זאת אומרת , הם מקבלים רק כמה מאות שקלים .
לכן , מי שאין לו ביטוח פנסיוני הוא בבעיה קשה .
לכן צריך לברך על כך שהיו קרנות פנסיה .
לדעתי , צריך לברך על כך שהיו מנגנונים חוקיים שאפשרו צווי הרחבה ושחייבו אנשים להצטרף לקרנות הפנסיה , כי אחרת כמה מאות אלפים נוספים היו נשארים חסרי ביטוח פנסיוני .
אני מעריך , שאלמלא היו צווי הרחבה , היו הרבה מאות אלפים נוספים בלתי מבוטחים בביטוח פנסיוני .
מה הפתרונות ?
– 1 .
בספטמבר 1992 הקימה הממשלה ועדת פנסיה בראשות מנכ"ל משרד האוצר מר אהרן פוגל .
הוועדה הזאת שוקדת על המלאכה , למצוא נושאים נוספים שקשורים לפנסיה ;
2 .
אגף שוק ההון במשרד האוצר נקט פעולות מספר , שמצד אחד יגדילו את הפרמיות ומצד שני יקטינו את ההטבות כאשר הן חריגות ;
3 .
אמור להיות חוק ביטוח פנסיה ממלכתי , שיחייב גם את ה - 400,000 שאינם מבוטחים להיות מבוטחים .
נוסף על כך החליטה הממשלה לעבור ברוב המקרים מפנסיה תקציבית לפנסיה מצטברת .
משמע , שמאגרים גדולים של מבוטחים בפנסיה יצטרכו להצטרף לקרנות פנסיה , גם חדשות וגם קיימות .
אני מאמין שהמכלול הזה של הפעולות שהזכרתי יכול , תוך מעורבות ממשלתית – בלי מעורבות ממשלתית מסוימת לא יהיה אפשר לפתור בעיה משקית וחברתית מרכזית כל כך – להביא לפתרון הבעיה הזאת , לתת לה מענה .
אני מאמין שבקרוב נראה את האפשרות לפתרון שיסתמן .
אני מעריך שהדברים שהזכרתי יבואו בתוך שנתיים לידי מימוש .
גברתי היושבת-ראש , חברי הכנסת , אני מקווה שכולנו , בין שאנחנו באופוזיציה ובין שאנחנו בקואליציה , בין שאנחנו שרים ובין שאנחנו חברי כנסת , נהיה ערים לכך שחובתנו לחזק את המעמד של מוסד מבקר המדינה , לתת לו גיבוי , גם פרלמנטרי וגם מוסרי , לעשות את המלאכה .
אני סבור שבידי הממשלה דוח ביקורת המדינה הוא כלי ניהולי .
אני סבור שבידי הכנסת הוא כלי הפיקוח היעיל על הממשלה .
כשר הכלכלה , הממונה על תיקון הליקויים שדוח ביקורת המדינה מצביע עליהם מדי שנה , לאור הניסיון שהתנסיתי בו – אני מקווה שהניסיון הזה יימשך – מניתי רק חלק מהתיקונים שאנחנו תיקנו .
אני מזמין אתכם לעיין בכרכים הכתומים – חום וכתום , צבע חדש , גם זה סימן לסגנון החדש שהנהגנו בעניין זה – יש שם עולם ומלואו של נושאים , כשאנחנו כבר תרגמנו את הממצאים ואת ההמלצות של הביקורת , ואני מקווה שיחד אתכם
אמרתי לך בוועדת ביקורת המדינה
סליחה , אם לא עניתי , אני אנצל את ההזדמנות לענות לך .
לא עלה על דעתי שמישהו יחשוב , אם בכלל , לעשות דבר כזה .
אנחנו נקפיד שאיש לא יעלה על דעתו כלל לחשוב כדבר הזה .
אין לי שום מלה אחרת להגיד בעניין הזה .
תודה רבה .
החוק קובע את הדרכים למחיקה של רישום פלילי .
יש חוק תקנת השבים , שאתה בוודאי מכיר אותו , יש חוק המרשם הפלילי .
איש איננו יכול למחוק אלא בהתאם לחוק .
יש ספקות משפטיים לגבי הגישה למאגר הזה , וכבר הזכרתי את הוויכוח המשפטי שקיים היום , בין עמדת משרד מבקר המדינה לבין עמדת משרד המשפטים או משרד המשטרה לגבי אפשרות שחלק מהגופים , כמו השב"כ , כמו המדינה , במינוי , ייזקקו לאותם מאגרי נתונים .
הוויכוח הזה עומד כרגע , שעמדתו של היועץ המשפטי היא המכרעת .
לגבי מחיקה שלא במסגרת החוק , אלא מחיקת חסד , הדבר נעשה , כידוע לך , לפי החוק על-ידי בקשה מנשיא המדינה למחוק .
אם אדם ניחן , מוחקים לו .
אחרת הכול נעשה במסגרת תקנת השבים , או במסגרת חוק המרשם הפלילי .
אם יש לך רעיון לחנינה , יש לנו נשיא חדש , אולי הוא יציע לחון חנינה יותר רחבה .
אני עוזר לו .
חבר הכנסת דיין , הכדאיות היא שהוא ידע מה רשום עליו , ואם זה מוטעה הוא יוכל לערער .
אין לך מושג בכמה מקרים הרישום מוטעה , ואין לך מושג בכמה מקרים אזרחים אינם יודעים שהם רשומים .
לכן , הטכניקה הזו של מסירת ההודעה תיתן להם התראה על כך , ואין לך מושג כמה אנשים יודו לך על שאתה חלק מהכנסת שעכשיו מקבלת את הדוח , ועל כך שמצאנו להם פתרון .
תודה רבה .
אני מציע , אם מקובל על מציע ההצעה , להעביר את הנושא לדיון בוועדה .
במליאה .</text></doc><doc><name>גדעון שגיא (העבודה):</name><text>לפחות צריך לברך על התחכום .</text></doc><doc><name>קריאות:</name><text /></doc><doc><name>עבד - אלוהב דראושה (מד"ע):</name><text>לאור הפנייה שלנו אל השר , הוא הסכים לקיים דיון במליאה .</text></doc></root>