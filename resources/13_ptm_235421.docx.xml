<root><doc><name>היו"ר ש' וייס:</name><text>חברי הכנסת , אני פותח את ישיבת הכנסת , יום שני , י' בשבט התשנ"ג , 1 בפברואר 1993 .
הודעה למזכיר הכנסת .
אני מודה למזכיר הכנסת .
חברי הכנסת , אנחנו עוברים לסעיף ראשון בסדר-היום שלנו , הצעות סיעות הליכוד והמפד"ל להביע אי-אמון לממשלה בשל : 1 .
תפקודה של הממשלה – הצעת סיעת הליכוד ;
2 .
ממשלה בתוך ממשלה , פעולות הממשלה בתחום סדרי עדיפויות – הצעת סיעת המפד"ל .
רשות הדיבור לראשון המנמקים , חבר הכנסת רוני מילוא .
בשם הליכוד .
יש להניח שהציבור יודע .
חבר הכנסת מילוא גם ידגים לנו , איך אפשר בעשר דקות לומר הכול .
תעשה מאמץ עליון .
בבקשה .
כן , בבקשה .
סליחה , זה לא מקובל .
ההמשך ב " משלי קרילוב". נא להמשיך .
אני מוסיף לחבר הכנסת רוני מילוא שתי דקות על השירות שעשה לעיתון " דבר". תנסה לרכז את דבריך .
חברי הכנסת , אתם מפריעים לחבר הכנסת מילוא לומר את המשפט הנוקב ביותר .
הוא הזכיר אותך , אדוני השר שחל .
הוא חזר פעמיים , מכל הכיוונים .
חבר הכנסת מילוא , אנחנו מחכים עכשיו למשפט הנוקב ביותר .
בבקשה .
אני מודה לחבר הכנסת רוני מילוא .
אני מזמין עכשיו את חבר הכנסת זבולון המר להציג את הנימוקים של הצעת האי-אמון של המפד"ל : ממשלה בתוך ממשלה , פעולות הממשלה בתחום סדרי עדיפויות ודבריה של השרה אלוני על ערכי ישראל .
בבקשה .
תודה רבה .
לפיכך , אני מבין , שאתה מציע להביע אי-אמון לממשלה .
חברי הכנסת , אני מזמין עכשיו את השר רמון להתייחס לשתי הצעות האי-אמון .
חבר הכנסת אולמרט , בבקשה .
חבר הכנסת בורג , אנחנו פתחנו את הדיון
חבר הכנסת נסים , אני השתדלתי מאוד שלא להתערב , כי הדברים קלחו , אבל אל נעשה מזה פארודיה .
אל תפריעו .
ההערות בחלקן כבר פארודיות .
בואו נקיים את הדיון ברצינות .
חברי הכנסת , רק רגע .
אדוני השר , רק שנייה .
חברי הכנסת מילוא , אולמרט ואחרים .
באמת השתדלתי שלא יפריעו לנואמים הקודמים .
מספיק , בואו ננהל את הדיון כמו שצריך .
זה דיון רציני .
בבקשה .
גמרנו , גמרנו .
חברי הכנסת , אני לא בטוח שהחלטת הבג"ץ עומדת כאן לדיון ;
נדמה לי .
אדוני השר , תן להם להירגע .
בסדר ?
תן להם להירגע .
רגע , אנחנו נעשה פסק זמן להתרגעות .
או , עכשיו תמשיך .
זה לא טוב כך .
גם קודם לא הפרענו .
חבר הכנסת בורג , לא תתפלא אם אומר לך שאתה לא עוזר לשר .
רגע , אדוני השר .
תרשה לי .
אדוני השר , אל תשיב .
חבר הכנסת בגין .
חבר הכנסת בגין , אני בטוח שאתה לא מתכוון לכך שיושבי-ראש ישיבות יהיו צנזורים לא של חברי כנסת , לא של שרים .
הרי זאת אמירה שאני קיבלתי אותה ואתה לא מצפה לתשובה שלי .
אני מצפה עכשיו להתרגעות .
זה לא ילך כך .
הוא ידבר כאן , הרי זה ברור לגמרי .
חבר הכנסת בני בגין , אני לא רגיל לקרוא את שמך כל-כך הרבה פעמים בישיבה .
יש שמות שאני לא רגיל לקרוא אותם .
אדוני השר , רק בקשה אחת .
חבר הכנסת אולמרט , חבר הכנסת נסים , אני מציע שנעשה את זה כמו בפרלמנט הבריטי , כל שלוש דקות חצי דקה " HEAR , HEAR " , ונמשיך .
בסדר ?
זו הערה לא נאה .
לא , אתה לא מתכוון למה שאתה אומר .
אדוני השר , יש לי בקשה אליך .
אם אתה תשיב על כל הערה והם יחזירו לך , אנחנו נתקוטט כאן .
תשיב באופן מקובץ .
אני מנסה להרגיע .
אני מבקש גם ממך .
אדוני השר , אני ארגיע עד כמה שאני יכול את חברי הכנסת , אבל אם אתה עושה את זה ואני עושה את זה , זה לא יוצא טוב .
חברי הכנסת , אני אבקש לאפשר לשר לתת תשובה .
לא ייתכן שאתם תעלו הצעות אי-אמון ולא תיתנו להשיב .
הוא יענה מה שהוא מבין .
אתה לא תפריע לו .
תסלח לי , אתה לא תפריע לו .
זאת תשובתו , ויהיו פה עוד מתדיינים , וחבר הכנסת בני בגין נואם ראשון ויוכל בנאומו להתייחס לתשובת השר .
אלה סדרים פרלמנטריים .
חבר הכנסת זאבי , חבר הכנסת זאבי , מספיק .
אני מבקש ממך , מכולכם .
גמרנו עם הסיפור הזה .
אי-אפשר כך , בסוף לא נוכל להעלות כאן הצעות אי-אמון .
אתם לא נותנים לענות .
אנחנו נבקש מהממשלה תשובה בכתב .
חבר הכנסת רוני מילוא , לך דאגנו שלא יפריעו .
א .
אי-אפשר לרשום את זה בפרוטוקול ;
ב .
זאת לא שיטה .
לפיכך אתה מציע לדחות ?
חברי הכנסת , אנחנו עוברים עכשיו לדיון .
ראשון הדוברים – חבר הכנסת בני בגין , שמונה דקות .
אחריו – חבר הכנסת יוסי כץ .
אני מודיע את לוח הזמנים כדי שתתכננו את נאומיכם .
עוד דקה עליך לסיים .
אני לא אמרתי לך " דיברת די". התקנון אמר .
תודה רבה לחבר הכנסת בני בגין .
חבר הכנסת יוסי כץ , שמונה דקות , ואחריו – חבר הכנסת רן כהן , עשר דקות .
הסיעות הגדולות פשוט חילקו את הזמן שלהן בין שני נואמים .
אני מודה לחבר הכנסת כץ .
אני מזמין את חבר הכנסת רן כהן , ואחריו – את חבר הכנסת אליעזר זנדברג .
חברי הכנסת נא לשבת , אנו עוברים להצבעה .
איש איש ישב במקומו .
לא נוכל להוסיף קולות של אלה שמסתובבים .
יש לנו על כך החלטה של נשיאות הכנסת .
נא לשבת .
חברי הכנסת , האם אני יכול לערוך את ההצבעה במשותף ?
הצעות סיעות הליכוד והמפד"ל להביע אי-אמון לממשלה בשל : 1 .
תפקודה של הממשלה – הצעת סיעת הליכוד ;
2 .
ממשלה בתוך ממשלה , פעולות הממשלה בתחום סדרי עדיפויות – הצעת המפד"ל .
אנחנו עורכים הצבעה מאוחדת .
על ממשלת ישראל החוקית .
חברי הכנסת , מי שמצביע בעד , מצביע בעד האי-אמון – סליחה שאני חוזר על כך – ומי שמצביע נגד , תומך בממשלה .
ברור ?
ההצבעה החלה .
אנחנו לא מוסיפים קולות .
אני מודיע .
חברי הכנסת , 37 תומכים .
לא מוסיפים קולות .
יש לנו החלטת נשיאות הכנסת .
קודם כול אודיע את התוצאה ומייד אסביר , ותקבלו את זה ברוח טובה .
37 תומכים בהצעת האי-אמון , 44 מתנגדים , שלושה נמנעים .
קודם כול אני קובע , שהצעת האי-אמון נדחתה .
אנחנו הודענו כמה פעמים בכתב : בזמן ההצבעה יושבים .
לא מוסיפים קולות .
זו החלטה על דעת כל הנשיאות , על-פי הצעתו של חבר הכנסת עובדיה עלי .
אני מודיע , שהצעת האי-אמון נדחתה .
אני מודה לכם .
אנו ממשיכים בסדר-היום : שאילתות לשר הבינוי והשיכון .
אני מזמין את שר הבינוי והשיכון להשיב על שאילתות .
שר הבינוי והשיכון ישיב על שאילתא מס' 370 , של חברת הכנסת נעמי חזן .
יש כאן שתי שאילתות , גם של חבר הכנסת זיאד , ותשובה אחת על שתי השאילתות בגלל הדמיון ביניהן .
השאילתא של חבר הכנסת תופיק זיאד מספרה 393 .
בבקשה .</text></doc><doc><name>מזכיר הכנסת ש' יעקבסון:</name><text>ברשות יושב-ראש הכנסת , הנני מתכבד להודיע , כי הונחו היום על שולחן הכנסת –
לדיון מוקדם : הצעת חוק הפוליגרף ( רישוי ופיקוח ) , התשנ"ג – 1993 , מאת קבוצת חברי הכנסת ;
הצעת חוק מימון מפלגות ( תיקון – קבלת תרומות ) , התשנ"ג – 1993 , מאת חבר הכנסת יצחק לוי ;
הצעת חוק תשלומי חובה ( האחדת עיצומים ) , התשנ"ג – 1993 , מאת חבר הכנסת רענן כהן ;
הצעת חוק למניעת אלימות במשפחה ( תיקון – התעללות נפשית ) , התשנ"ג – 1993 , מאת חברת הכנסת נעמי בלומנטל ;
הצעת חוק האזנת סתר ( תיקון – טלפון אלחוטי ) , התשנ"ג – 1993 , מאת חברי הכנסת א' דיין וא' בורג ;
הצעת חוק נכי רדיפות הנאצים ( תיקון – השוואת זכויות ) , התשנ"ג – 1993 , מאת חבר הכנסת דב שילנסקי ;
הצעת חוק פיקוח על בתי-ספר ( תיקון – תחולת החוק ) , התשנ"ג – 1993 , מאת חבר הכנסת סאלח טריף ;
הצעת חוק המחזה המקורי , התשנ"ג – 1993 , מאת חברת הכנסת נעמי בלומנטל ;
הצעת חוק הביטוח הלאומי ( תיקון – גמלאות צה"ל ) , התשנ"ג – 1993 , מאת חברי הכנסת ד' שילנסקי וח' אורון ;
הצעת חוק שירות ביטחון ( תיקון – הגבלות דחיית שירות לתלמידי ישיבות ) , התשנ"ג – 1993 , מאת חבר הכנסת רן כהן ;
הצעת חוק פרס ישראל , התשנ"ג – 1993 , מאת חבר הכנסת דוד מגן ;
הצעת חוק לתיקון פקודת התעבורה , התשנ"ג – 1993 , מאת חבר הכנסת בנימין טמקין ;
הצעת חוק הכופר ( אמות מידה ופרסום ) , התשנ"ג – 1993 , מאת חבר הכנסת גונן שגב .
תודה .</text></doc><doc><name>רוני מילוא (הליכוד):</name><text>בשם הליכוד .
אשתדל .
אדוני היושב-ראש , כנסת נכבדה , אני מחזיק בידי את עיתון " דבר " – ביטאון הממשלה או מפלגת השלטון
חמישה מאמרים יש בעמוד האדיטוריאלי , בעמוד המאמרים של העיתון
אני קורא כאן חמישה מתוך חמישה מאמרים .
האחד תוקף את בג"ץ בעניין המגורשים , ואני לא אתייחס אליו , אבל מאמר אחד אומר : זה הזמן למחווה ;
קיצור משך ההרחקה למספר חודשים מצומצם יועיל ליחסי ישראל עם ממשל קלינטון , יביא לחידוש תהליך השלום ולשיפור תדמיתנו בעולם הרחב .
זה אשר לגירוש .
אשר לביקור הגברת דיין בתוניס , חברת הכנסת יעל דיין , אומר טדי פרויס במאמר בעמוד האדיטוריאלי : רק בתוקף שריון לנשים יושבת יעל דיין על ספסל שעליו ישב שנים רבות אביה , אולם זכות הישיבה אינה עושה אותה לממשיכת דרכו .
ובמאמר יש התקפה על פגישתה עם ערפאת .
יש מאמר נוסף באותו עמוד : " חבל לא שלשלו לו". והמאמר הזה מדבר על זה שחבל מאוד שבית-המשפט העליון , בשבתו כבג"ץ , לא שלשל חבל לראש הממשלה כדי שיוכל לרדת מהעץ שעלה עליו .
המאמר החמישי והאחרון , כותרתו : " נבחרת החלומות מפשלת". כאן יש פירוט על אנשי מרצ , שמנסים להכשיל את חבריהם על המגרש ומחוצה לו , ממעטים לדבר ביניהם , ומובילים את המפלגה מטעות אחת לטעות גדולה ממנה .
הכותרת של הצעת האי-אמון שלנו , באשר לקלקולי הממשלה , יכולה היום פשוט להסתמך על האמור בעמוד האדיטוריאלי של " דבר " , אבל זה לא מספיק .
חברי הממשלה הזאת מקבלים החלטות כאילו הם אריות , ומתקפלים אחר כך כשפנים .
נשף המסכות הבלתי-פוסק של הממשלה הזאת
מאז הקמתה הגיע לשיאו כאשר במשאל אנונימי שעשתה הטלוויזיה הישראלית הצביעה הממשלה נגד עצמה .
זה קרה בפעם הראשונה בהיסטוריה של מדינת ישראל , שממשלה הצביעה , במשאל אנונימי , נגד עצמה על החלטה שהיא קיבלה בהצבעה גלויה .
כל זה באשר לגירוש פעילי ה " חמאס " .
הדיבורים היום על פשרות בעניין המגורשים , על החזרת חלקם על-ידי ועדות ערר , הדיבורים על השבתם אחד אחד ובאין רואה – כל אלה מוכיחים שוב ושוב , כי הממשלה הזאת , אשר קיבלה את ההחלטה על הגירוש כאילו היה זה אריה שואג , הפכה גם בעניין הזה לקובץ של שפנים .
השמועות מספרות , שבמזנון שבמשרד ראש הממשלה מחליפים בקרוב את הבורקס בגזר גמדי .
החלטת הממשלה לבטל את החוק האוסר מפגשים עם אש"ף התקבלה בקול תרועה גדול , כאילו מדובר כאן בהחלטה אמיצה , המשנה את המדיניות כלפי אש"ף ומתירה מפגשים עם פעיליו .
כאשר חברת הכנסת יעל דיין יוצאת למפגש עם ערפאת ונשענת על החלטת הממשלה הזאת לשנות את החוק , מייללים שוב כל האריות כשפנים .
מסתבר , גם בעניין הזה , שהם רק כאילו החליטו על שינוי החוק , אבל בעצם הם מצדיקים את עמדת הליכוד .
עמדתנו היתה תמיד עמדה שאסרה מפגשים עם אש"ף על-פי החוק ;
אנחנו עשינו את החוק הזה וחוקקנו אותו כדי למנוע תופעות כאלה , כמו הפגישה של חברת הכנסת יעל דיין עם ערפאת .
הם , קודם כול משנים את החוק , ובעצם אומרים לכל מי שרוצה : לך תיפגש עם אש"ף , לך תיפגש עם ערפאת , ואחרי שהולכים ונפגשים , כמו חברת הכנסת דיין , הם מייללים כשפנים .
מה היא עושה ?
– מה אתם רוצים ממנה ?
בואו בטענות אל עצמכם .
אתם הממשלה שהחליטה את ההחלטה .
על מה הקולות שאתם משמיעים ?
שולמית אלוני , שרת החינוך והתרבות
ארנבות , שפנים , זאת אותה תוצאה , אותו מצב ואותה ממשלה .
בנושא הזה אנחנו בהחלט יכולים להשלים גם עם ארנבות , אם צריך .
שולמית אלוני הלכה לבחירות בקול גדול , נגד הכניעה לחרדים .
במשך שנים לחמה שולמית אלוני כאילו היתה לביאה ;
כאילו , כנגד הציבור הדתי והחרדי בישראל .
אבל תראו מה קרה לה – גם היא הפכה שפן .
היא כתבה מכתב לרב עובדיה יוסף , והיא אומרת כך , כהאי לישנא : אם אלו מהדברים פגעו בציבור הדתי והחרדי , אני מצטערת על כך מאוד , שהרי מעולם לא התכוונתי לכך .
מי שישב פה בכנסת ושמע את שולמית אלוני שנים ארוכות , איך היא תקפה את החרדים ואת הדתיים , איך היא תקפה את בחורי הישיבות , איך היא תקפה את המפלגות הדתיות
וכל זה , כפי שהיא אומרת : מעולם לא התכוונתי לכך , אני מצטערת על כך מאוד אם פגעתי בהם .
זה לא טוב שאריה מופיע כאילו הוא אריה , אבל בעצם הוא שפן , פחדן , שבגלל כיסא בשלטון מוכן לוותר על כל עקרונותיו ועל כל דרכו .
זאת הבעיה .
נשף המסכות הזה הוא בעיצומו .
ראש הממשלה רבין הוא שמנצח על התזמורת הזאת , שאתמול , כפי שכולנו שמענו , פרצו צליליה הצורמים מאולם הישיבות לידיעת הציבור כולו .
יצחק רבין , שהבטיח לפני הבחירות ממשלת מרכז בין ימין לשמאל , הקים ממשלה שכולה שמאל , שמאל קיצוני .
בלי ימין , בלי מרכז , בעצם בלי כלום פרט לשמאל הקיצוני , ששולט בו ושולט בממשלה .
כל קיומה של הממשלה הזאת תלוי במרצ ובחמישה חברי כנסת של חד"ש ודראושה .
ממשלה שמאלית עם שתי ידיים שמאליות , שכל החלטותיה , כפי שאנחנו רואים , לא החלטות , לא מתיישמות , לא מתגשמות , גם הטובות וגם הרעות .
לצערי הרב , הטובות שבהן הן מעטות מאוד , כמו ההחלטה שהיתה על הגירוש .
ראש הממשלה רבין הבטיח , שהוא לא יפעל בלחצים של השמאל , חד"ש ומפלגתו של דראושה .
אבל ההבטחה שניתנה לפני הקמת הקואליציה לשנות את החוק שאוסר מפגשים עם אש"ף , ההבטחה הזאת ניתנה רק בגלל התנאי של רק"ח , של חד"ש ושל דראושה .
ושל מרצ , כמו שאומר השר רובינשטיין .
הוא נכנע ללחץ שלהם , הוא קיבל את התכתיב שלהם , וכשהיתה הצבעה בכנסת ראש הממשלה לא הופיע להצבעה , כי הוא בתוכו ידע שזו החלטה שגויה , שזו טעות מיסודה .
מה שעשתה חברת הכנסת יעל דיין רק מוכיח מה גדולה היתה הטעות ועד כמה חטא ראש הממשלה שאפשר טעות כזאת , ועד כמה הוא חוטא כשהוא ממשיך להטעות את העם ולהציג תמונה מאוזנת כאילו בממשלה שכולה שמאל , מראשיתה ועד סופה .
אין לי שום ספק , חברי הכנסת , שגם הכניעה הצפויה ללחץ החיצוני בנושא המגורשים היא פועל יוצא של תלות מוחלטת של הקואליציה הזאת בשמאל הקיצוני ובחברי הכנסת מחד"ש ומסיעתו של דראושה .
הליכוד הודיע חזור ואמור , כי ייתן גיבוי מלא לעמידה איתנה מול הלחץ הבין-לאומי בנושא המגורשים .
אבל , לצערי הרב , אני לא תולה תקוות גדולות בממשלה הזו , בממשלה עמוסת קלקולים שנשענת על רוב שיכריח את רבין ויכריח אותה להיכנע ללחץ הבין-לאומי , להחזיר את המגורשים ולגרום לישראל נזק בתחום הביטחוני הפנימי , שמעולם לא היה כמוהו .
לציבור כבר נמאסה הממשלה הזו .
ראש הממשלה ושריה לא מפסיקים את המריבות אלה עם אלה ;
רבין עם ליבאי , שולמית אלוני עם ש " ס , שחל עם ליבאי , רבין עם " הפוגלים " , שחל עם ליבאי – אמרתי כבר ?
אמרתי .
וכמובן , כל מתחסדי הקואליציה , שכולם התנפלו עכשיו על חברת הכנסת יעל דיין .
מה אתם רוצים מחברת הכנסת יעל דיין ?
אני עומד כאן להגן עליה .
אם שיניתם את החוק , אתם עשיתם את המפגש עם אש"ף לחוקי , ועכשיו אתם מתנפלים על חברת הכנסת יעל דיין .
מה קרה ?
על מה אתם מתנפלים ?
אתם הבאתם למצב החוקי הזה במדינת ישראל , שמאפשר תופעה כמו הפגישה העצובה של חברת הכנסת דיין עם ערפאת .
לציבור זה כבר נמאס .
חברי הקואליציה , עדיין יש לכם רוב טכני בכנסת , אבל בציבור אתם כבר מזמן מיעוט ללא תמיכה .
הציבור תפס מהר מאוד , שלא מדובר פה בממשלה של אריות שמקבלת החלטות , אפילו לא כאילו-אריות , אלא ממשלה של שפנים שמקבלת החלטות ונסוגה מהן , שלא מבצעת את החלטותיה שלה , ושגם בנושא הרחקת פעילי ה " חמאס " אל מחוץ לישראל היא תיכנע ולא תגיע לשום תוצאה שמדינת ישראל היתה צריכה להגיע אליה .
כאשר הציג יצחק רבין את הניצחון בבחירות הוא אמר , שהוא ינווט , הוא ימנה והוא יקבע .
לא נשאר מראש הממשלה הזה אפילו שריד .
הוא לא ממנה , הוא לא קובע והוא לא מנווט .
יש לו שריד בממשלה , אבל זה כל מה שיש לו מכל ההבטחות ומכל מה שאמר לאחר הבחירות .
אדוני היושב-ראש , חברי הכנסת , הממשלה הזאת צריכה ללכת , ומהר .
הממשלה הזאת צריכה לתת לעם את האפשרות לבחור ממשלה
אדוני היושב-ראש , חברי הכנסת , הממשלה הזאת , מאז הקמתה , רצופה ללא הפסק בקלקולים , בתופעות שאיש בציבור בישראל לא שמח לראות אותן .
אנחנו עדים לכך שהממשלה הזאת נמאסה על הציבור , גם בלי דוח מבקרת המדינה , גם בלי הכספים לקופת-חולים , גם בלי כל שאר הדברים שעשתה ולא עשתה .
הציבור מרגיש שזו ממשלה מאחזת עיניים , שאינה פועלת על-פי דרך כלשהי , ובוודאי לא על-פי הדרך שראשיה הבטיחו לציבור ערב הבחירות , ולא קיימו דבר אחרי הבחירות .
לכן הממשלה הזאת צריכה ללכת מהר ולתת לעם את האפשרות לבחור ממשלה שתוכל לנהל את ענייני המדינה .
רבותי , אתם פשוט נמאסתם .
לא להגזים .
הממשלה הזו היא הדבר הכי מצחיק שיש במדינה .
כל הזמן אתה לא יודע אם לצחוק או לבכות .
הצחקת אותי .
בשבוע הבא אני אצטט את זה .
קודם לא עיינתם בחומר ?
אתם עושים עכשיו צחוק מהעבודה .
אתם הייתם שפנים ועכשיו אתם רוצים לברוח מההחלטה .
אנחנו לא מפריעים לו .
אנחנו עוזרים לו .
למה אתה מאחז עיניים ?
הבג"ץ אמר
אבל מותר להגיד אמת בכנסת .
אתה אומר דברים לא נכונים .
אתה מביך את ראש הממשלה .
אחר-כך הוא צריך לחזור בו .
יש לי ניסיון בהופעות כאן .
יש תעסוקה ?
אני השתמשתי בביטוי חרפות ונאצות ?
למה לך לסלף
מה אמר עליך הברפלד ?
מה אמר עליך חבר הכנסת יורם לס ?
זו תשובת הממשלה ?
מה רצית , שאצטט מה שאמר עליו חבר הכנסת יורם לס ?
או , או , או .
לא תהיינה הצעות אי-אמון ?
זה דבר חדש , אדוני היושב-ראש .
לא יהיו הצעות אי-אמון ?
אם זו התשובה , שתינתן בכתב .
תענה תשובה .
מה אתה מטיף לנו מוסר ?
אתה רוצה שאטפל בך אישית ?
אני אצטט מה יורם לס אמר עליך .
אבל באיזו שלומיאליות עשו את זה .
זה בגלל השלומיאליות .
אז אתה בא עכשיו בטענות לאופוזיציה ?
מה קרה לך ?
אנחנו לא דיברנו מלה אחת על דם .
ואתה עושה את זה ?
נכון .
אמרנו בפירוש .
לא הקשבת , אבל אמרנו זאת .
אבל הביצוע הוא הכושל .
רק הביצוע הכושל .
ההסברה כושלת , הביצוע כושל .
זאת הבעיה .
נכון .
אילו היו הערכות נכונות , היו נערכים נכון .</text></doc><doc><name>קריאות:</name><text>כן .</text></doc><doc><name>אורי אור (העבודה):</name><text>יש חבר בממשלה שלא יסכים אתך .</text></doc><doc><name>משה קצב (הליכוד):</name><text>יש שני עיתונים רשמיים במדינה ;
רשומות ו " דבר " .
חבר הכנסת פורת , אין פה שום נציג ממשלה .</text></doc><doc><name>יעל דיין (העבודה):</name><text /></doc><doc><name>רחבעם זאבי (מולדת):</name><text>תרשה לי לתקן את דבריך : אלה הן ארנבות ולא שפנים .
בהצעת אי-אמון אין פה נציג הממשלה , חבר הכנסת זנדברג .
חבר הכנסת זנדברג , אין פה נציג ממשלה שישמע אותך בהצעת אי-אמון .
גברתי היושבת-ראש , חברי הכנסת הנוכחים , אנחנו מצטרפים להבעת אי-אמון בממשלה הזאת , ולו רק מפני שהממשלה עצמה כבר הביעה אי-אמון בעצמה , כאשר שריה הציגו אצבע משולשת לראש הממשלה במשאל חסוי , שלא יכול להיות חסוי ולא יכול לכסות על קלונה של הממשלה , שכל תכליתו להתפרסם ולגלות ברבים את פניה של הממשלה הזאת .
דומני שאין תקדים לכך בממשלות ישראל השונות במשך 45 שנותיה של המדינה , שמודים כמעט כל חברי הממשלה , להוציא אחד , כי הצבעתם בממשלה לא מבטאת את השקפתם .
זוהי פחדנות , מוגות-לב שאיננה מתאימה לשרים המשמשים בממשלה , בוודאי לא בממשלה של עם לוחם .
אתם השרים , שבהבל פיכם ולפי החלטתכם יוצא צה"ל למלחמה או למבצע , אתם פחדנים .
אין לכם האומץ וההגינות להתייצב בשער בת-רבים ולהגיד את אשר בלבבכם .
זכורים לנו הימים הקשים מלפני שבועות מספר , שבהם נחטף ונרצח רב-סמל בכיר נסים טולדנו , השם ייקום דמו .
העם התאחד אז כשהוא נחוש החלטה להכות במרצחים , ואז הבינה הממשלה שעליה לפעול , זאת שמא היא תאבד את השליטה על הרחוב הזועם .
אחר כך בא מבצע ההגליה של 415 פעילי ארגון הרצח " חמאס " , שנוהל ובוצע בשלומיאליות מרבית .
באשמתנו הופקרו כל אקרני הטלוויזיות בעולם וכל מיקרופוני תחנות הרדיו בתבל לדוברי ה " חמאס " , ובאו הלחצים של שועי עולם .
או-אז באה החרטה אצל השרים , אבל לא עמד להם כוחם להגיד זאת אלא בחשאי לכתב הטלוויזיה , וזה חמור מאוד .
וגרוע מכך , אם כבר בזמן שהצביעו בממשלה על הגירוש – לא היתה דעתם נוחה מהרמת הידיים שלהם עצמם בישיבת הממשלה .
ממשלה נגזרת מלמשול , ולא מלפחוד ולא מלגמגם ולא מלטשטש .
העם בישראל מצוי כל ימות השנה במלחמה ובמאבקים : במלחמה עם הטרור הערבי , במלחמה עם אויבינו שמתאווים לקרוע מעלינו חבלי ארץ , במאבק על עבודה ופרנסה , במאבק על קליטת עלייה , במאבק כנגד ירידת הבנים לארצות נכר , במאבק עם איתני הטבע .
עם שנמצא במלחמה ובמאבקים זקוק להנהגה שתוביל אותו ותנהיג אותו , שתשמש לו מופת ומצפן .
ממשלת ישראל של היום , הנתמכת על-ידי תופיק זיאד והאשם מחאמיד , איננה יכולה להנהיג אותנו במלחמה ובמאבקים .
אתם בונים על זיכרונו הקצר של העם , שאולי שכח את הנאומים ואת תשדירי השירות שלכם מלפני הבחירות של יוני 1992 , שבהם הבטחתם ביטחון אישי , מינהל תקין , יצירת מקומות עבודה וחיסול האבטלה , המשך זרם העלייה , הסדרת הקליטה החומרית והחברתית של העולים , מלחמה בתאונות דרכים , הרחבת מערכת החינוך , פתרון בעיות הבריאות וכו' וכו'. הרעפתם עלינו הבטחות והצהרות מלוא החופן , ציירתם גן עדן ממשמש ובא .
אבל לא עמדתם אף באחת מההבטחות שלכם .
האינתיפאדה ממשיכה להשתולל .
ראש הממשלה איננו אוהב לשמוע את מניין החללים , גם קודמו לא אהב זאת , אבל מאז הבחירות יש לנו 25 חללים ישראלים באינתיפאדה , פרט לחללים בגבולות ומעבר לגבולות .
לא הבאתם שקט למחוזות המולדת , וגם לא תביאו , ורק בשל כך – אין לנו אמון בממשלה הזאת .
יש גידול של 10 % של תובעי הבטחת הכנסה לעומת אשתקד .
פורמלית יש לנו 146,000 מובטלים , ובתוכם 34,000 עולים חדשים .
בערי הפיתוח עומד שיעור המובטלים על כ - 8 % . הנגב והגליל , שציפו לעדנה , נשארים מאחור , מקופחים ומובטלים .
בעיירה שלומי בלבד יש 18 % מובטלים .
ורק בשל כך – אין לנו אמון בממשלה הזאת .
התחלתם בייבוש היישובים היהודיים ביש"ע : הפסקת בניית בתים , ביטול סלילת כבישים , סגירת תקציבים , הפקרת ביטחונם של המתיישבים .
זוהי התמצית של הססמה " שינויים בסדר העדיפויות הלאומי". ורק בשל כך – אין לנו אמון בממשלה הזאת .
נטלתם את השלטון לא מעט בשל טענתכם שהשלטון הקודם הסתאב .
ומה הבשורה החדשה שהבאתם אתם למקומותינו ?
דוח מבקרת המדינה חשף את הנורמות שלכם וגילה כיצד קניתם את השלטון .
ורק בשל כך – אין לנו אמון בממשלה הזאת .
אתם ממשיכים בקיום השיחות עם נציגי ערפאת ומשלים את העם בתקוות שלום מזויף .
פייצל חוסייני , מנהיג האינתיפאדה , נכנס ויוצא כאילו הוא בעל הבית .
ורק בשל כך – אין לנו אמון בממשלה הזאת .
קל לשער שהמחויבות שלכם לחברת העובדים , לקופת-חולים ולשאר תאגידי אנ"ש , ביחד עם הטעם המר של ישיבה ארוכה בספסלי האופוזיציה , ייתנו לכם את הכוחות להמשיך ולהחזיק בהגה השלטון ולהיות מחוברים באינפוזיה לברזי האוצר .
ובשביל זה – תתאחדו ותתלכדו בממשלה הנשענת על חד"ש ומד"ע , ותצביעו אחרת מהשקפתכם , ותסבלו את דברי הכפירה של שרת החינוך , ותבחרו בליבוביץ לפרס ישראל , ותסבלו את מסעותיה ומעלליה של " פנים חדשות במראה " , ותמנו מינויים פוליטיים בלי בושה ובלי מעצורים , ותמשיכו בשיחות וושינגטון האומללות , שנקראות בטעות ובשקר " שיחות השלום " או " תהליך השלום " , ותבזבזו לריק את כספי הערבויות , ותגלו אדישות לסבלם של המובטלים ומשפחותיהם , והעולים ימשיכו לחפש את המולדת הנכספת , והבנים ימשיכו לרדת , ותסובבו את הראש בפני המפגינים , ותתעלמו ממשפחת השכול שהולכת וגדלה , ותיפגשו לישיבות שלא תאמרו בהן אמת .
וכל זה – כדי לשלוט .
ובשביל כל אלה – אין לנו אמון בממשלה הזאת .
תודה , גברתי היושבת-ראש .
מה מגוחך , הקלקולים או חברי הכנסת ?
אם אתה מכבד אותו , תענה לו .
כמה שנים ?</text></doc><doc><name>לימור לבנת (הליכוד):</name><text>זאת אותה תוצאה .</text></doc><doc><name>זאב בנימין בגין (הליכוד):</name><text>בלי כוונה לפגוע.. .
תברר בטלפון .
הבג"ץ אישר את כל ההחלטה ?
בשבוע שעבר הסתייג ראש הממשלה מן הציטוט שהוצא מפיו .
אתם לא החזרתם .
תטילו מס על מה שאתם רוצים להחזיר .
אני מבקש מיושב-ראש הכנסת להגן על הכנסת מהאי-דיוקים של שר הבריאות
אני מציע שתבדוק מי מדייק ואחר-כך תטילו מס .
אני ביקשתי מכבוד היושב-ראש להגן על הכנסת מפני אי-דיוקים .
כמו שיהיה הסכם עד סוף 1993 .
שייתן תשובה
אדוני היושב-ראש , חברי הכנסת , שר הבריאות כנציג הממשלה עשה כמיטב יכולתו להדוף את הצעות האי-אמון הרציניות אשר הוגשו במהלך הדיון הזה וכינה אותן , למשל , " דברים בטלים " .
אני מבקש להזכיר לכנסת , כי על-פי הדברים אשר השמיע ראש הממשלה בשבוע שעבר , שר הבריאות באומרו דברים , רציניים כביכול , על האפשרות להשגת הסכם עם סוריה במהלך 1993 הטעה את הכנסת , לא שיקף נאמנה את הדברים אשר נאמרו לו בבוקר הדיון על-ידי ראש הממשלה .
אם שר הבריאות רגיל להביא דברים כאלה בפני הכנסת , אני חושב שאלה ראויים לכינוי " דברים בטלים " .
אולם זו איננה ההערכה הראשונה בשבועות האחרונים אשר היא הערכת שווא , הערכה מוטעית , של הממשלה הזאת .
ודאי שטובה היתה ההתמקדות בארגון הטרור של ה " חמאס " לפני שבועות אחדים .
צריך היה לטפל בארגון הטרור הזה .
ואנחנו אמרנו , כפי שחבר הכנסת מילוא הזכיר , שאנחנו בשאלת מגורשי ה " חמאס " בוודאי נתמוך בעמדה הרשמית של הממשלה ;
לא בעמדה הסמויה המסתברת ממשאלים טלפוניים קלוקלים , ששר הבריאות נוטה להקל בערכם .
אבל איננו פטורים מלומר , שהערכות הממשלה , אגב אותו דיון שנערך בעניין ה " חמאס " , התבדו כמעט מיידית .
הערכתם , אדוני שר הבריאות , נציג הממשלה , כי מעמדו של ה " חמאס " ייחלש .
מעמדו של ה " חמאס " התחזק , מפני שבמלחמה בטרור מעמד מדיני איננו חשוב פחות מיכולת ארגון להפעיל טרור כנגד יהודים .
הערכתם שהפעולה הזאת תעבור " איכשהו " במוסדות האו"ם , ובייחוד במועצת הביטחון .
התבדיתם בהערכתכם .
הפעולה איננה עוברת " איכשהו " במוסדות האו"ם .
הערכתם במפורש שהתהליך המדיני שאתם מחויבים לו ואנחנו ייחלנו לו והחלנו בו , שהתהליך הזה לא ייפגע , שהשיחות יתקיימו בפברואר – וכבר עכשיו אתם נאחזים בחג של הרמדאן כתירוץ לדחיית השיחות לתאריך שעדיין איננו ידוע .
אבל בהקשר זה , צריך לציין את התמדתה של חברת הכנסת יעל דיין במדיניות הממשלה .
הממשלה , כפי שהודיעו דובריה ושריה מייד לאחר החלטת הגירוש , נקטה צעד זה כדי לפגוע ב " חמאס " ולשמור על מעמדו של אש"ף .
חברת הכנסת יעל דיין , על-פי מדיניות הרוב בממשלה , על-פי הרוב הידוע בסיעתה , הלכה לאותה פגישה נוראה , מבישה , איומה עם רב-המרצחים , הטרוריסט הזה שידיו דם מלאו , שאינני רוצה אפילו להזכיר את שמו בהקשר של שמך , חברת הכנסת יעל דיין .
אבל אני צריך לומר שחברת הכנסת יעל דיין עשתה זאת בהתאם לרצון הרוב במפלגתה ובסיעתה .
כמובן , האחריות נופלת קודם כול על ראש הממשלה .
במו אוזני שמעתי כיצד הוא מביא נימוק חשוב , מדוע אסור לתקן את הפקודה למניעת טרור .
מאוחר יותר שמעתי במו אוזני את ראש הממשלה מסביר איך הוא יעביר את הצעת החוק מוועדת השרים לענייני חקיקה ויקבור אותה בוועדת שרים לענייני ביטחון , והוא נגרר ונגרר ונגרר .
היאך לא הגיע להצבעה , הפקודה למניעת טרור שונתה , וחברת הכנסת יעל דיין , למעשה בשליחות סמויה של אותם בעלי טלפונים והרוב הנעדר מסיעתה , נסעה לאותה פגישה בתוניס .
לא פתחנו , ואחת הראיות שלא פתחנו ולא המשכנו בו היא הדרישה החוזרת , הבאה מן השמאל הישראלי , המייצג היום רוב בממשלה , לפתוח סוף סוף במשא-ומתן עם אש"ף .
אם הוא נפתח , מדוע צריך כל הזמן לדרוש את פתיחתו ?
אבל אני מבקש , חברי הכנסת , בהקשר זה , שלא להביא דברים מלפני עשר שנים , שמונה שנים , גם לא משנת 1988 , שבה , חברת הכנסת יעל דיין , ערפאת ואש"ף התחייבו להתנער מן הטרור , והמשיכו לרצוח יהודים תחת הכותרת של המאבק המזוין .
אביא דברים אשר התפרסמו רק לפני שבוע , שנאמרו לפני שבועות אחדים על-ידי סגנו של ערפאת , הלוא הוא פארוק קדומי , אשר התיר את חרצובות לשונו והרשה לעצמו לא להסתיר את המטרה הסופית של תוכנית אש"ף , וכך אמר , בין השאר : " מדינת ישראל היא ישות מלאכותית אם תחזור ישראל לגבולות 1967 , כפי שאנו רוצים , היא תאבד את החיוניות שלה צריך לבחון מחדש בכלל את הגדרת המדינה היהודית צריך לחפש ליהודים מסגרת אחרת שבה יוכלו להתקיים". זו המטרה .
למטרה הזאת ולהשגתה , שני שלבים : שלב א' – גלגול מדינת ישראל לקווי 1949 עד אביב 1967 .
ובקשר לדברים האלו של פארוק קדומי , עלי להביא בפני הכנסת הערכה חמורה .
יש לי היסוד להניח , כי שר החוץ בממשלת ישראל , שמעון פרס , מוכן להשלים עם מדינת ישראל בקווי 1967 .
הוא לא מחייב אותם , הוא נגדם .
הוא לא מחייב אותם , הוא נגדם .
אני חוזר , חברי הכנסת הנדהמים ממפלגת העבודה , יש לי היסוד להניח , כי שר החוץ , מר שמעון פרס , מוכן יהיה להשלים עם מדינת ישראל בקווי 1967-1949 .
אני צריך לומר בהמשך לדברים האלה , כי לגבי שלב א' של תוכנית אש"ף – גלגול מדינת ישראל לקווי 1967-1949 – קיימת זהות אינטרסים בין הרוב בממשלת ישראל , הרוב במפלגת העבודה , וכל סיעת מרצ , לבין האינטרס היסודי של אש"ף בשלב א' של תוכניתו .
מה שאש"ף רוצה לקבל – אתם מתים למסור .
זאת זהות אינטרסים חמורה , מסוכנת , כואב לומר את הדברים , זוהי אמת .
ראש הממשלה אמר בישיבת הממשלה לשר המשפטים שלו , אותו חבר אומלל בממשלה , שניתנו לו חמש או עשר דקות כדי לדון , לפני שבועות אחדים , באותה בעיה רצינית של גירוש אנשי ה " חמאס "
אני מסיים , אדוני היושב-ראש , אני מבין שזמני תם , אבל גם זמנה של הממשלה הזאת תם .
ראש הממשלה אמר לשר המשפטים : דיברת די , גרמת די נזק
לא אמרת .
אתה , אדוני היושב-ראש , הרבה יותר נימוסי מאשר ראש הממשלה .
אמר ראש הממשלה לשר המשפטים שלו , שנבחר בוודאי על-פי כישוריו באותה ממשלה קטנה , קומפקטית , יעילה , שאליה נבחרו השרים רק על-פי כישוריהם – דלים ואחרים – אמר ראש הממשלה : דיברת די , גרמת די נזק .
ואנחנו אומרים לראש הממשלה ולממשלתו : בשישה חודשים דיברתם די , פטפטתם די , פישלתם די , גרמתם די נזק .
אנו נביע בכם גם היום ובשבועות הקרובים אי-אמון .
תודה רבה לך , אדוני היושב-ראש .</text></doc><doc><name>משה נסים (הליכוד):</name><text>היא חזרה בה .
אלה עדיין דברים של תרבות .
זו שפת תרבות , ולא כמו שאתם מדברים .
אני אמרתי " פוגלים " ?
כמו אתמול , למשל .</text></doc><doc><name>עמיר פרץ (העבודה):</name><text>זה טוב או רע ?
אם היא עושה דבר טוב , מה אכפת לך ?</text></doc><doc><name>שר האנרגיה והתשתית א' רובינשטיין:</name><text>ושל מרצ .</text></doc><doc><name>יגאל ביבי (מפד"ל):</name><text>לית דין ולית דיין .
כבוד היושב-ראש , כנסת נכבדה , נושא השיכון היה בשנים האחרונות הנושא הכבד , המרכזי , במטרה לקלוט את העולים לתוך בית במדינה .
אין ספק שנעשה רבות בתחום השיכון בשנים האחרונות , אבל נעשו גם טעויות , וטעויות קשות שצריך לפתור אותן .
אני רוצה לבקש משר השיכון , ואני מאמין ברצונו האמיתי והכן לפתח את הנושאים שבאחריותו , ואמרתי את זה כמה פעמים – סוף מעשה במחשבה תחילה .
מחשבה תחילה פירושה תכנון .
עקב אכילס של מדינת ישראל הוא התכנון .
נושא התכנון , אנחנו רגילים לזלזל בו .
אמרתי לא אחת פה בכנסת , שיש מדינות שבהן מתכננים פרויקטים שמונה שנים ובונים אותם בשמונה חודשים ;
אצלנו מתכננים שמונה חודשים ובונים את הפרויקטים בשמונה שנים .
תכנון טוב הוא אל"ף-בי"ת של הצלחה .
אם השנה הוחזרו לאוצר כספים ולא נעשו תשתיות לביוב , למים , לכבישים – זה משום שלא היה תכנון .
רוצים להביא מחר את חוק הול"לים על דרכים .
אני רוצה להזהיר את הממשלה הזאת , שהחליטה על סדרי עדיפויות , ממשלה שמדברת על זכויות האזרח , ממשלה שמדברת על איכות הסביבה : בול"לים , בוועדות מהירות לתכנון , לא בונים מדינה .
ואני רוצה לומר בצורה חמורה ביותר – ואני לא מאשים עכשיו את משרד הבינוי והשיכון – לא יכול להיות שמחיר הדירות במדינת ישראל , בעיקר בערים הגדולות , יהיה בין היקרים בעולם .
אני לא חושב שיש איזו הצדקה לכך שדונם קרקע במרכז הארץ יעלה מיליון דולר .
היום שמעתי ממנכ"ל חברת בנייה , שהוא הציע מיליון דולר לדונם קרקע במקום מסוים , וזה לא התקבל .
אמר לי מנכ"ל חברת בנייה , שבשנה שעברה הוא שילם מחיר מסוים תמורת קרקע בשוהם .
לפני שבוע הוא בא להתמודד – הסכום הוכפל .
העלאת המחיר מהווה עומס על מחיר הדירה ועל היוקר בתחום הזה .
היום מתגאים , שמינהל מקרקעי ישראל סוף כל סוף מרוויח .
פעם הוא בקושי כיסה את ההוצאות שלו .
היום מינהל מקרקעי ישראל , או קרן-הקיימת לישראל , מרוויחים .
כולם מרוויחים מהקרקע , אבל מחירי הדירות מאמירים מיום ליום .
ולנושא הכבישים .
אני קורא לשר הבינוי והשיכון , הממונה על מינהל מקרקעי ישראל , להפקיע מיידית , ולהורות למינהל מקרקעי ישראל שאין למכור עוד מגרשים במרכזי הערים הגדולות אפילו יציעו מיליונים , ומציעים מיליונים על מגרשים , אלא להשאיר את המגרשים האלה שישמשו מרכזי חנייה בקומות .
אתה מגיע למדינות בעולם ורואה עיר שבה 4-3 מיליוני תושבים .
אין בעיות של חנייה .
מכוניות אינן חונות בכביש .
הכביש הוא לא לחנייה ;
הכביש הוא לנסיעה .
אם לא יחנו מכוניות משני צדי הכביש – יש עוד שני נתיבים בכל כבישי ישראל .
הרכב צריך להיות במרכזי חנייה בקומות .
בכל כביש עירוני , בכל אזור , בכל שכונה , צריך להיות מרכז חנייה , עשר קומות , שמונה קומות .
אני אומר : אם לא ישוריינו הקרקעות היום , נבכה על זה מחר .
לא יכול להיות שמדינת ישראל תהיה הספקולנטית הגדולה של הקרקעות במדינה .
המדינה גובה את מחיר הקרקעות .
היא הספקולנט .
היא גורמת לכך שמחיר הקרקעות יעלה .
כשהייתי ראש עיר רצה מינהל מקרקעי ישראל למכור מגרש בלב העיר .
אמרתי : לא .
כאן תהיה חנייה .
כאן יבנו מרכזי חנייה .
וזה עסק כלכלי .
ומה אנחנו רואים ?
שהולכים להוציא מיליונים , לסלול עוד נתיבים , עוד כבישים , כשבהשקעה קטנה יחסית יכולים לפנות את כלי הרכב מהכבישים ולאפשר תנועה .
ועוד אני רוצה לומר
לסיום אני רוצה לומר : מדינה בונים לא לעשר שנים , מדינה בונים למאות שנים ולאלפי שנים , ולכן כל מפגע שאנחנו בונים היום הוא מפגע לדורות .
אני זוכר את הוויכוח על מחלף הכביש בצומת הכפר-הירוק .
מע"צ רצתה לבנות את המחלף הגדול הזה , שהוא מפגע גדול .
ראש העיר ואנשי איכות הסביבה עמדו על כך שיהיו מנהרות תת-קרקעיות .
לפעמים אולי יקר יותר להוריד את הכביש למטה ולא ליצור מפגע אקולוגי .
יכול להיות שזה יקר יותר להיום , אבל זה זול לדורות הבאים .</text></doc><doc><name>עמנואל זיסמן (העבודה):</name><text>אולי בשתי הדקות האלה הוא יאמר משהו מקורי .
אני פה .
אדוני היושב-ראש , אדוני סגן השר , אני מצטער מאוד על שבדיון הראשון שסוקר את מעשיו של שר השיכון והבינוי , הוא עצמו איננו נמצא כאן .
הוא בישיבת ממשלה זה ארבע דקות .
אני הייתי אצל ראש הממשלה לפני שהוא נכנס לישיבה .
שר השיכון והבינוי נעדר מרוב הדיון היום .
חברי הכנסת , בחמש הדקות העומדות לרשותי אני צריך להתרכז בביקורת .
אני יודע שיש שינויים ויש היבטים חיוביים גם בתקציב משרד הבינוי והשיכון , ויש גם שינויים בסדרי העדיפויות .
אבל אני אתרכז בביקורת .
כשהציג ראש הממשלה את הממשלה , ב - 13 ביולי 1992 , הוא אמר בנאומו : ירושלים השלמה והמאוחדת היתה ותהיה לעולמי עד בירתו של עם ישראל בריבונות ישראל .
והוא המשיך וסיים את הפסקה הזאת : גם השנים הבאות יעמדו בסימן הרחבת הבנייה בירושלים רבתי .
אני חייב לציין , שיש בנייה בירושלים , אבל אין די בבנייה זו .
משום שהיא לא מסוגלת לקלוט גל עלייה גדול , שיכול לחזק את הרוב היהודי ויכול לבסס את מעמדה של ירושלים לקראת המבחנים בעתיד .
לכן גם העלייה לירושלים קטנה והנשירה ממנה גדולה .
החיים בירושלים יקרים יותר , ובמיוחד הדירות .
האם יש כוונה לשנות את המדיניות ולתת הקלות נוספות , העדפות והטבות נוספות כדי שירושלים תהיה כוח משיכה לעולים חדשים וגם לסוגי האוכלוסייה האחרים ?
לפי שעה , התשובה שלי שלילית .
מאז 1 בינואר 1993 ירושלים סובלת ממדיניות שלא מקילה על העולים אלא מכבידה עליהם .
הכוונה היא להסרת מענק המקום בירושלים .
הסרת מענק המקום מונעת גם מעולים לקבל את ההלוואות מהקרן מכספים תקציביים , ומטילה את חובת ההלוואה על הבנקים , תוך בדיקת יכולתו הכלכלית של הלווה .
ידוע שיכולתו הכלכלית של הלווה נמוכה מאוד , ועל-פי שיקולים פיננסיים קרים לחלוטין של הבנק , הוא לא יוכל לזכות בהלוואה שגובהה 79,000 שקלים .
זו המשמעות הקשה עבור העולים שרוצים לגור בירושלים .
הערה שנייה .
בקווי היסוד של הממשלה נאמר , שהממשלה תפעל בהקדם לבניית דירות להשכרה בשכר דירה שזוגות צעירים ומחוסרי דיור יכולים לעמוד בו , והממשלה תראה בכך פתרון מועדף למצוקת הדיור בישראל .
אני קובע , שעד היום הזה אין שום מדיניות ידועה ברבים להגשמת הסעיף הזה שבקווי היסוד של הממשלה .
כמו כן , הממשלה התחייבה לעודד את התיעוש בבנייה ולסייע לחברות אשר תתחייבנה לבנייה מתועשת זולה ולבנייה להשכרה , ולפעול לקיצור ההליכים הביורוקרטיים במתן רשיונות בנייה .
לא ידוע לי על איזו התקדמות להגשמת הסעיף הזה .
אני יודע ששר השיכון והבינוי מסכים למה שהוא אמר עכשיו .
אני שואל , מדוע הוא לא מקדם בדיקת הדרכים להפשרת קרקעות מינהל מקרקעי ישראל לבנייה , במגמה להוזיל את מחירי הקרקע לבנייה ?
אם הדבר נעשה , הוא לא נעשה בכל האזורים .
ולבסוף , זה יום גשם , יום סגרירי חורפי קשה , וייתכן שהלילה ירד שלג בירושלים .
מה קורה בקרוונים ?
אני יודע מה קורה באתר הקרוונים המשוכלל ביותר – הודות לעזרתה של עיריית ירושלים וגורמים בין-לאומיים , בעיקר נוצרים מהולנד – אתר הקרוונים בגבעת-המטוס .
גם שם לא יכולים לעמוד בחורף הקשה .
לכן , אני מבקש מממשלת ישראל , משר השיכון והבינוי , הודעה ברורה , חד-משמעית ובהירה על תוכנית תלת-שנתית לפינוי הקרוונים ולהעברת האוכלוסייה הסובלת , לא באשמת הממשלה הזאת , למגורי קבע .
אני מקווה שבדיון הבא יבוא שר השיכון והבינוי בעצמו וייתן לנו תשובה חיובית על כך .</text></doc><doc><name>שר המשטרה והתקשורת מ' שחל:</name><text>אני מקווה שלטובה .</text></doc><doc><name>שר הבריאות ח' רמון:</name><text>בראשות מי ?
אדוני היושב-ראש , כנסת נכבדה , הצעות אי-אמון הן דבר רציני מכדי שייהפכו לפלייטונים שבועיים , שאין בינם לבין המציאות דבר וחצי דבר .
שמעתי את חבר הכנסת מילוא , ואני מבין שבמסגרת התורנות של שרי הליכוד לשעבר , מדי שבוע צריך להעלות הצעת אי-אמון , וראיתי שהחומרים שהוא מגיש היום לא מחזיקים אפילו הצעה רגילה לסדר-היום .
אולי שאילתא , חבר הכנסת מילוא .
הדבר היחיד הטוב שמצאתי בהצעת האי-אמון שלך הוא התמיכה המסיבית שתמכת בעיתון " דבר". הוא זקוק לכך , ראוי לקדם אותו , זה עיתון טוב , ואני שמח שקראת בו היום , ואני מקווה שתמשיך לקרוא בו גם בעתיד .
אני מקווה .
הבעתי תקווה .
על מה התבססה הצעת האי-אמון ?
הרבה הרבה רכילות שאין לה ידיים ואין לה רגליים , על משאל שבמקרה הטוב אני יכול להגדירו כמפוקפק , על נסיעה של חברת כנסת
זו דעתי , אני אסביר .
ועל התבטאות של שרה .
ובאמת , אין לכם סיבות אמיתיות להצביע אי-אמון .
אני אומר מדוע ממשלה זאת היא ממשלה – חבר הכנסת אולמרט , נדמה לי , כשלא היית פה , חבר הכנסת מילוא לא הפסיק לרגע לצחוק ממה שהוא אמר .
האי-אמון שאתם מגישים , זה הדבר המגוחך .
אתחיל בעניין הביטחון .
מה לעשות , ממשלה זאת , על אפכם ועל חמתכם , בניגוד לכל מה שאמרתם עליה , נחושה בהחלטתה לנקוט צעדים , וצעדים חמורים , כדי להגן על הביטחון .
היא עשתה את זה , והיא עומדת על עמדתה בתקיפות ומודיעה , על כל חלקיה , שהרחקתם של פעילי ה " חמאס " היא סופית .
והיא עומדת על כך , מה לעשות .
כתוצאה מכך שהיה גירוש והיתה הרחקה , התפרסם שה"חמאס " נפגע בצורה אנושה ונשלחו שליחים מארצות-הברית לשקם את ה " חמאס". גם הניסיון הזה לשקם לא מצליח .
היום אנחנו יודעים שלו היה החומר שיש בידינו היום לגבי חלק מן המורחקים כאשר הם הורחקו – הם לא היו מורחקים , הם היו מועמדים לדין ונשפטים להרבה מאוד שנות מאסר .
כל זה קרה כתוצאה מההחלטה של הממשלה , כתוצאה מכך שהיא עומדת עליה .
ברור לנו שאנחנו נחושים בהחלטתנו להילחם נגד הטרור .
אנחנו גם נחושים , עם זאת , לקדם את תהליך השלום , בניגוד למה שאתם עשיתם , לפארסה שאתם עשיתם במשך כל השנה , כאשר כאילו ניהלתם תהליך שלום .
יש בעיה שאנחנו מתמודדים אתה .
אתם הייתם רוצים לראות את ההתמוטטות של התהליך הזה .
אנחנו יודעים זאת .
ואנחנו עומדים על כך ומנסים לגבש דרכים עם אלה בעולם שמעוניינים בתהליך השלום , עם אלה שרוצים תהליך שלום .
נוצרה בעיה ומנסים לפתור אותה .
ברור שהניסיון הזה לפתור את הבעיה מדאיג אתכם .
הוא בעייתי .
אתמול אמר ראש הממשלה בישיבת הממשלה , ואני מצטט , שממשלת ישראל
חבר הכנסת מרידור , תאמין לי , אגיע לקטעים שמעניינים אותך .
נגיד בסוף .
נגיע .
אבל בואו נדבר ברצינות .
הודיע ראש הממשלה , שממשלת ישראל תפעל על-פי הוראות הבג"ץ .
מה שהבג"ץ הורה – זאת הממשלה עושה .
הממשלה פועלת על-פי החלטת בג"ץ לעיון יותר מעמיק בכל אחד מהתיקים של המורחקים .
הוקמו לשם כך ועדות .
הוועדות הללו יושבות .
הוועדות הללו בודקות .
הן ועדות שיפוטיות , לא שלטוניות , ומה שהן תחלטנה , ורק מה שהן תחלטנה , את זאת הממשלה תבצע ;
לא פחות ולא יותר .
חבר הכנסת מילוא , הרי אתה אמרת שתמכת בזה .
אתה תמכת באי-עיון .
אני מציע לך , היה לך פלייטון , שהדבר היחיד בו היה זואולוגיה .
די .
פעולה זו בהחלט מרגיזה אתכם .
אני מבין .
טיעון בסיסי מרכזי שטענתם על חולשתה , על חוסר יכולתה של הממשלה – נשמט מתחת לרגליכם .
זה מרגיז .
זה מאוד מרגיז אתכם .
אבל מה לעשות ?
– זאת המציאות .
וגם עומדים על כך .
וזה עוד יותר מרגיז .
אחר כך יש בג"ץ , והבג"ץ גם מאשר את ההחלטה .
ואחר כך הממשלה מכבדת את הבג"ץ .
חבר הכנסת מילוא , למה לך ?
אני בהחלט שמח שאתה אומר פה
אבל התחום המדיני הוא לא התחום היחיד שהוא הבעייתי מבחינתכם .
מה לעשות ?
יש ממשלה .
חבר הכנסת מילוא , זה כבר עובר כל גבול .
מה לעשות , חבר הכנסת מילוא , שבניגוד לכם , בשנה אחת
בקושי התיישבנו , נכון , והוספנו למשרדים החברתיים קרוב למיליארד שקל ביחס לתקציב שלכם ;
מיליארד שקל , לא פחות ולא יותר .
בכל אחד מהמשרדים החברתיים .
החזרנו את קצבאות הילדים .
כל זה בחצי שנה .
חבר הכנסת בני בגין , האמן לי , זה לא התחום שלך .
חבר הכנסת בגין , זה לא התחום שלך .
למה לך ?
למה לך ?
חבר הכנסת בגין , זה לא התחום שלך , עזוב את זה .
החזרנו את קצבאות הילדים .
עוד פעם , ושלוש פעמים , עד שתבין .
הגדלנו בשנה אחת , בשנת 1993 , פי שלושה
זה קשה , זה קשה .
אני מבין אתכם .
זה קשה .
ישבנו פה , היה לנו גם קשה .
מה לעשות , אני מבין אתכם .
אני אפילו סולח לכם .
אבל לא צריך להתפרע .
זה קשה .
זה קשה .
רק בתשתית השקענו השנה בתקציב המדינה פי שניים מאשר בשנת 1990 .
רק בתשתית .
בכל התשתיות .
יש לכם בעיה עם זה .
מכיוון שהממשלה בהחלט פועלת בכל התחומים , בתחום המדיני , בתחום הביטחוני , אחד לאחד , בשונה מכם , אז אתם פתאום באיזו אנינות לשון , חבר הכנסת מילוא , אומרים שאיזו אמירה של ראש הממשלה , ותיכף אסביר , היא חרפות ונאצות .
תאמין לי , אני פשוט עברתי קצת על היחסים בין שרי ממשלת הליכוד בשנת 1991 .
תן לי .
למה לך ?
אני מבין , יש לכם באמת ציפיות .
אחרי שהייתם בשלטון יש לכם ציפיות , ואני מבין אתכם .
יש לכם ציפיות בלתי רגילות מהממשלה הזאת , שאפילו אמירה שחורגת במעט מהנימוס באמת מקפיצה אתכם ;
באמת מקפיצה אתכם .
מה לא אמרתם ?
איך אמרתם ?
דוד לוי , שר החוץ , אמר על הממשלה שהוא היה חבר בה : יושבים בסירה במים עמוקים ועושים בה חור .
אמר שר התעשייה והמסחר , משה נסים , ותקשיב מה אתה אמרת על הניווט הכלכלי בממשלה שהיית חבר בה : 1991 היתה שנת החמצה , ורואים זאת בחשבונות הלאומיים .
בתקציב הקודם כלום לא בוצע .
אפס .
הלוואי שהייתם מדברים אחרת , הלוואי שבממשלה שלכם הייתם שומרים עשירית מהיחסים הקולגיאליים שקיימים פה .
כמו אתמול .
כן , כמו אתמול .
דוד לוי על שרון
מכיוון שהשר לשעבר אולמרט הוא מאוד פעיל , גם עליו לא חסכו דברים .
לוי בא ואומר על אולמרט שר הבריאות : מי שלא מתמצא בכל הפרטים , שלא יפתח במערכה ציבורית כוללת .
תן לי , אני מדבר על הממשלה .
אני בא ואומר : חברי הכנסת מן הליכוד , באמת חברי הכנסת מן הליכוד , תתאפקו .
אתם סיעה גדולה , אל תתנהגו כמו סיעות קטנות בהצעות אי-אמון .
הבעיה שלי , אדוני היושב-ראש , שעל כל משפט יש הערה .
אתם רוצים לקיים דיון ?
אני מסכים .
אני מבין , סיעות קטנות מגישות הצעות אי-אמון .
אני בהחלט מבין , לא מקנטר אותן .
יש להן מכסה מצומצמת , אין להן ברירה , לגביהן זו דרך לבוא לידי ביטוי .
זה בהחלט לגיטימי .
אבל שסיעה גדולה מתנהגת כמו סיעה קטנה , זה לא מובן לי .
אבל בצדק , כי אתם קטנוניים בביקורת שלכם .
ביקורת קטנונית שמבוססת
ביקורת חסרת יסוד , חסרת בסיס , שאין לה ידיים ואין לה רגליים .
הצעת אי-אמון היא דבר חשוב .
צריך להיות אירוע בפרלמנט .
תראו מה הבאתם היום להצעת אי-אמון , ואתם רוצים שאנחנו נתייחס ונביע ונדון באיזה משאל טלפוני , בנסיעה של חברת כנסת ?
אלה היו החומרים שלך .
זה היה כל בסיס האי-אמון שלך ;
דברים בטלים , לא רציניים , שמבזים את מוסד האי-אמון .
זה מה שאתם עושים מהכנסת .
שבוע אחרי שבוע אתם מעלים פה הצעות שלא ראויות לתשובה .
ואתם מעזים , על איזו הערה שהיתה אתמול לראש הממשלה , אתם , שהבאתם לשיא השפל את היחסים בתוך הממשלה , שהיתה ממשלה מפורקת לחלקים , לרסיסים , שלא היה שר אחד שלא אכל את בשר רעהו ?
כל ישיבה הייתם מקללים זה את זה , מנאצים זה את זה .
יש לי פה חמישה עמודים , משנה אחת , של מיטב הפולקלור של ממשלת הליכוד .
ואתם באים ומעלים הצעה מהסוג הזה היום ?
דיברת הרבה על חיות .
החיה הכי מתאימה לכם , על עצם העלאת הצעת האי-אמון הזאת – זה הצבוע .
צביעות ממדרגה ראשונה .
אתם רוצים לעלות על איזה משאל , תציעו הצעה רגילה לסדר , תציעו הצעה דחופה לסדר , תדברו על זה , יענו לכם .
על זה אי-אמון ?
ואני אומר : אני מתעודד .
אם זה כל הבסיס לאי-אמון שיש לכם לממשלה , הממשלה בסדר גמור .
תאמין לי , חבר הכנסת מילוא , אילו אני הייתי באופוזיציה , היו לי נושאים מרכזיים יותר להעלות , נושאים שהממשלה צריכה לפעול בהם יותר , לא הרכילויות שאתם העליתם .
תאמין לי .
קח עצה , חבר הכנסת מילוא .
תאמין לי , הייתי אופוזיציונר כמה שנים .
אתה מעולם לא היית אופוזיציונר , ובאמת זה בא לידי ביטוי בדרך שבה אתם פועלים .
אתה , אחרי חצי שנה כבר אתה רוצה לחזור .
אני מבין שקשה לך .
מכיוון שאתם לא הפסקתם להטיף לי מוסר , לא הפסקתם להטיף לנו מוסר .
חבר הכנסת רוני מילוא , לא אמרתי אף מלה שמישהו אמר עליך .
לא ציטטתי שום ציטטה .
אתה יכול לצטט מה שאתה רוצה .
ואתה כבר חצי שנה בא ומנהל מערכת בחירות .
אני מבטיח לך : מערכת הבחירות תהיה בעוד ארבע שנים , לא יום אחד לפני .
תתרגלו לעניין הזה .
זו המציאות .
זה פסק-דינו של הבוחר , תכבדו אותו , תתייחסו אליו בכבוד ותמלאו את תפקידכם באופוזיציה בצורה רצינית , ולא בצורה מבזה , כפי שאתם עושים כאן שבוע אחרי שבוע .
אני חושב שהדברים מדברים בעד עצמם .
אני חושב שגם חבר הכנסת מילוא לא חושב שהצעת אי-אמון כזאת ראויה להתקבל .</text></doc><doc><name>זבולון המר (מפד"ל):</name><text>אדוני היושב-ראש , חברי הכנסת , לפני שבועות מספר , כאשר החליטה הממשלה על הגירוש , ביטלה המפד"ל את הצעת האי-אמון שלה והביעה בכך את הזדהותה עם המהלך של הממשלה במלחמה בטרור ואת הצורך בעמידה לאומית משותפת מול המתקפה מחוץ על המהלך המוצדק .
ראינו במהלך תמיכה באלה שבטוחים שהציונות חייבת לנצח מול אלה שפועלים לפגוע בה ובאזרחי מדינת ישראל , מול אלה שנשבעו להשמיד את מדינת ישראל ולחסל את העם היהודי היושב בה .
גם עכשיו עלינו לעמוד מול הלחצים הבין-לאומיים , שניזונים גם מהבקיעים אצלנו בבית .
הריצה לערפאת ומשאל השרים האנונימיים הם בקיעים שכאלה , שמשדרים קריאה ללחץ .
ממשלה איננה יכולה לזכות במדיניות חוץ וביטחון כלל-לאומית שמוסכמת גם על האופוזיציה כאשר בתוכה עצמה יש שתי ממשלות המכחישות זו את זו , בגלוי ובסתר .
ממשלה בתוך ממשלה גם מונה את ציבור הבוחרים מבית , גם תורמת ללחץ עלינו מבחוץ .
אנחנו מציעים להצביע אי-אמון לממשלה בתוך ממשלה , לממשלת צללים שחותרת תחת תוכנית ממשלה רשמית .
ראש הממשלה הבטיח , כמו שהוזכר , שהוא יקבע שרים ומדיניות .
ראש הממשלה עצמו מביע אי-אמון בחלק משריו ובחברי כנסת מתומכי הממשלה , טוען שהם מזיקים למדיניות של מדינת ישראל , אבל מרשה להם לעשות כמעט ככל העולה על רוחם .
מצב כזה איננו מתקבל על הדעת .
מאחר שראש הממשלה אומנם קיבל מנדט אישי בבחירות על סמך מדיניות שהוא התחייב לה , זכאי העם לדעת מי מנהל את הממשלה הכפולה ומדוע מאפשר הוא לה לפעול בשני כיוונים סותרים .
חוק המפגשים עם אש"ף התקבל על-ידי הממשלה שלא לרצונו של ראש הממשלה , כך פורסם .
חמור מכך הוא , שכוונתם של היוזמים איננה למפגשים אישיים תמימים , כפי שנאמר בדברי ההסבר לחוק , אלא כפי שאמרה ועשתה חברת הכנסת יעל דיין , לנהל מדיניות נפרדת ;
בעצם , לחתור תחת ממשלה דמוקרטית שנבחרה כחוק וליצור דינמיקה ומציאות של מדיניות חוץ אחרת מזו של הממשלה שנבחרה .
לא ייתכן שהכנסת תיתן אמון לממשלה שיש לה שני קולות צורמים ושני קווי מדיניות שסותרים זה את זה .
לכן , גם אם כל הקואליציה תצביע נגד האי-אמון , יישאר האי-אמון הבסיסי , כי לא נדע אם הצבעתם עם רבין , ששולל הידברות עם אש"ף , או עם השרים וחברי הכנסת שמשחרים לפתחו של ערפאת ומציגים אותו כשוחר שלום .
לא נדע גם אם הצבעתם למען ההצבעה של הממשלה , כפי שהצבעתם בעד הגירוש של אנשי ה " חמאס " , או שהצבעתם בעד ההצבעה החשאית – המשאל בסתר של הטלוויזיה , שמגלה את צפונות לבם של רוב השרים , שמתחרטים על הגירוש שראש הממשלה מגן עליו .
גם לא נדע אם הצבעתם בעד החלטת הגינוי של הממשלה למתן פרס ישראל למי שקורא לסרבנות לשירות בצה"ל , או מי שבחשאי , במגרש חנייה או בקוקטייל בישלה את הפרס , לאחר שהזדהתה עם השחרת פניהם של המסתערבים , הראויים לשבח .
לכן , גם אם טכנית , מכנית , תצביע הקואליציה נגד האי-אמון , עדיין יישאר הספק בכנסת ובעם , שלא נדע בעד מי הצבעתם , בעד רבין או נגדו .
חברי הכנסת , הרבה טעמים , שמתחדשים בכל יום , יש לנו לאי-אמון בממשלה : מדברי הכפירה , שחוזרים לסורם , של מי שממונה על-ידי הממשלה הזאת על חינוכם של ילדי ישראל , דברי בלע רצופים בורות , שמועתקים מאמירות משכיליות שאבד עליהן כלח , ודברי מחאה רפים של יציאה ידי חובה תוך כדי תמיכה בממשלה , כשזה החינוך שהיא נותנת , דברים שאינם התשובה הראויה על גידופים כאלה כלפי ערכי נצח יהודיים ולאומיים שלנו – מזה ועד ממשלה שחותרת תחת עצמה בנושאים מדיניים , מהמשא-ומתן עם אש"ף-תוניס ועד הרהורי חרטה בעניין ה " חמאס " במשאלי הטלוויזיה .
חברי הכנסת , אדוני היושב-ראש , האי-אמון מוצע בזמן שהסרבנות לשרת בצה"ל כמעט זוכה בפרס ישראל ביום העצמאות ומול ממשלה שחותרת תחת ראש הממשלה שלה , ואין פלא שההישג העיקרי של הממשלה הזאת עד עכשיו , בחצי השנה הזאת , הוא בבלימה ובייבוש של ההתיישבות .
הבשורה הגדולה היא , שהכנסת תהיה מחר לסן-פרנסיסקו , ואילת תהיה ללאס-וגאס , וייבנה לנו שם קזינו .
ופה – אתם יודעים .
ממשלה כזאת ראויה לאי-אמון .
האי-אמון יישאר תלוי גם אם תצביע הקואליציה נגדו , כפי שאמרתי , מפני שסימני השאלה יישארו , ומפני שלאחר שתצביעו לא נדע לאיזו ממשלה הצבעתם .
לכן , סימני השאלה האלה נשארים תלויים באוויר ובמציאות .
אדוני היושב-ראש , אילו הלכו מרכיבי הממשלה לבחירות כשכרטיס הביקור שלהם הוא שיחות אש"ף-ערפאת , ספקות במלחמה בטרור וכפרנות נוסח אלוני – היו נכשלים בבחירות .
הם הצליחו בזכות הקו האחר של רבין , שעליו הם התחייבו אז .
אבל תחתיו הממשלה חותרת עכשיו .
לפעמים נראה כאילו עומד ראש הממשלה כמו הילד ההולנדי שתחב את האצבע שלו בחור החומה , אבל בעצם כל היתר פועלים כדי שהחומה והסכר כולו יתמוטטו .
לכן , השאלה הנשאלת : האם יש לממשלה מנדט אמיתי ולגיטימי ?
אנחנו טוענים שלא .
אני מציע להביע אי-אמון לממשלה .</text></doc><doc><name>אברהם בורג (העבודה):</name><text>ופה ?
זו איכות הסביבה .
הוא ממחזר .
היא מודיעה על ביאת המשיח .
אדוני היושב-ראש , כנסת נכבדה , ראשית , " יישר כוח " לחבר הכנסת מירום .
אני רוצה להעלות כאן רק נקודה אחת , שאותה אני מפנה לחבר הכנסת מירום לא כמציע ההצעה אלא כיושב-ראש ועדת הכנסת .
דומני , אדוני היושב-ראש , שיש מקום , במסגרת זו שבה רוצים להסדיר את הנוהל של החלת חוק רציפות , לקבוע גם נוהל מסודר יותר לגבי האופן שבו ועדה מתחילה את ישיבותיה בתחילת כנסת .
לא אחת , כיושב-ראש ועדה אני מוצא את עצמי במצב שפתאום באים אלי חברים ואומרים לי : יש החוק הזה , ויש החוק ההוא , וכו' , ואני אף פעם לא יודע איזה חוקים יש , מאיזה זמן ומאיזה שלב , והם מבקשים להחיל רציפות או לא להחיל רציפות .
יכול להיות שאחד הדברים שצריך לעשות , ואינני יודע בדיוק איך עושים אותו , לא הספקתי ללמוד את הדברים בתקנון , הוא שהישיבה הראשונה או אחת הישיבות הראשונות של כל ועדה מוועדות הכנסת תהיה מעין ישיבת מיפוי , שיהיה בה איזה נוהל של מיפוי , שאומר מה הן ההצעות שמונחות על השולחן
לכן חיפשתי את זה קודם בתקנון .
שנשארו לנו מהכנסת הקודמת .
ועדת כנסת מתכנסת , ואומרים לה : יש לך על השולחן מהכנסת הקודמת כך וכך הצעות , וניתן להחיל עליהן דין רציפות .
יש לפתח את הנוהל שלפיו בישיבה הראשונה אנחנו ממפים מה כן ומה לא , פונים לחבר הכנסת , מבקשים את הסכמתו ;
ליצור את הנוהל המקביל לחוק הזה בתוך תקנון הכנסת .</text></doc><doc><name>דן מרידור (הליכוד):</name><text>השר רמון , אם אתה מסכים להצעה , נוותר על הדיון .
קראנו מה הוא אמר .
זה היה בעיתון .
לא עיינתם קודם בחומר ?
זאת הממשלה ?
לא " פוגלים " .</text></doc><doc><name>אהוד אולמרט (הליכוד):</name><text>בשביל נאום כזה צריך להפריע לו יותר .
אנחנו מתחשבים בו .
אדוני היושב-ראש , אני ציפיתי , שכאשר שר מדבר יש</text></doc><doc><name>קריאה:</name><text>מה מפוקפק ?
שישה – תשעה חודשים .
שר המשפטים שלכם
בטלפון תברר .
בקושי התיישבתם .
עוד פעם .
הוא רק אמר : או , או , או .
איך תצביע ?
אדוני היושב-ראש .
זה נכון ?
לעת שלום .</text></doc><doc><name>רון נחמן (הליכוד):</name><text>בתוך כמה זמן זה יגיע ?
נכון .
למה ?
רציתי 4,000 .
להחזיר אותם לארץ .
יש תשובה .
במקום מוסמוס זה מושמוש .
גברתי היושבת-ראש , חברי הכנסת , אדוני השר , הממשלה שאתה חבר בה היא ממשלה גרועה יותר מממשלת המנדט .
הממשלה הזאת שאתה חבר בה גרועה יותר מהמשטר העות'מאני .
חברי הכנסת , אני מחזיק ביד צו חדש , מ - 27 בינואר , צו בדבר תכנון ערים , כפרים ובניינים ביהודה ושומרון .
חבר הכנסת דראושה : כאשר מדובר בזכויותיהם של יהודים , הן פחותות מזכויותיהם של ערבים אצלך באכסאל .
אני מחזיק כאן חוק , שבשום מקום בעולם לא קיים כמותו .
אני קורא את החוק .
כראש מועצה , כסגן ראש המרכז לשלטון מקומי , עוד לא נתקלתי בשום חוק כזה בחוקי הבנייה במדינת ישראל .
על-פיו , לא ידון מוסד תכנון בתוכנית אשר עובר לתחילת תוקפו של צו זה טרם קיבלה תוקף כדין , לא יעשה כל פעולה שיש בה כדי ליתן תוקף לתוכנית כאמור ולא ייתן כל רשיון על-פיה .
לא רק להקפיא את הבנייה , אדוני השר , אלא גם את התכנון .
זו ממשלה ציונית ?
זה שינוי סדרי עדיפויות , אדוני השר ?
אוי לה ואבוי לה .
אני יודע .
זה שינוי סדרי עדיפויות ?
אם אתה לא רוצה תושבים יהודים ביהודה ובשומרון , שיהיה לך אומץ , תעמוד מעל הדוכן הזה , תבוא ותאמר : נעשה טרנספר ליהודים .
עשינו טרנספר ל - 415 ערבים ;
על-פי אותן תקנות הגנה לשעת-חירום נעשה טרנספר ליהודים .
אולי באו"ם יעזרו .
אבל הבה נתחכמה באמצעות תקנות כאלה , תחיקת ביטחון , ב - 1993 , במדינת ישראל , נגד יהודים ?
מה , הם אש"פיסטים האנשים האלה ?
מה , הם עבריינים ביטחוניים שאתה מוציא תחיקת ביטחון ?
הממשלה הזאת , בושה וחרפה .
נגד יהודים תחיקת ביטחון , שלא יבנו את הבתים שלהם בארץ-ישראל .
לאן הגענו עם הממשלה הזאת ?
באמצעות צו של אלוף פיקוד .
אין דבר חמור מזה .
זעקה צריכה לצאת מכאן .
ללכת להפעיל צווי חירום , להפעיל תחיקה ביטחונית כנגד יהודים , שבאו להתיישב שם על דעת ממשלות ישראל , לרבות ממשלות המערך ?
דבר כזה , עוד לא הגענו אליו במדינת ישראל .
גם בעכו תעשה את זה , אצל אלי דה-קסטרו ?
גם אצל חבר הכנסת יוסי ונונו , בקריית-מלאכי , תעשה את זה ?
שם זה OCCUPIED TERRITORIES , מ - 1948 .
גם שם תעשה את זה ?
לא , משום שזה תחום מדינת ישראל .
ופה אתם מנצלים לרעה את סמכויות המושל הצבאי .
שערורייה ממדרגה ראשונה , בושו והיכלמו .
ואתה מדבר על קרוונים .
דיווחתם היום שיש 2,000 קרוונים ריקים ביהודה ובשומרון .
אדוני הנכבד , אם אתם לא רוצים לאכלס – יעמדו קרוונים ריקים .
הנה אני מודיע לך כאן , מעל במת הכנסת : כל קרוון שמוצב ביהודה ובשומרון יאוכלס .
אבל אם תבוא עם צווים כאלה מטעם האלוף , אחר כך תעמוד על הדוכן ותגיד : הקרוונים ריקים .
זה כמו אותו איש שרצח את ההורים שלו וביקש רחמים כי הוא יתום .
אל תוציא צווי מניעה , או אל תמנע מהיהודים לבוא ולהתיישב .
אחזקת כבישים .
בתקציב משרד הבינוי והשיכון – אפס בתקציב מע"צ לתחזוקת כבישים .
הכיצד ?
הכבישים נהרסים משלגים , מכל מיני ארוזיות של הטבע .
לא מגיע ליהודים שנוסעים שם שיהיה שקל אחד לשנה לאחזקת כבישים ?
יישובים .
אף לא יישוב אחד בתוכנית העבודה בגליל ובנגב , שלא לדבר על יהודה ושומרון .
שיקום שכונות .
כן , שיקום שכונות פוליטי .
שמענו קודם את שיקום השכונות החדש .
אני בעד שישקמו שם שכונות , אבל רק שם גרים , באותם יישובים ערביים ?
אני מברך על כך שהממשלה נכנסת .
באותו זמן אני פונה אל הממשלה הזאת שתטפל גם בכמה אנשים שהם יהודים .
נקודה אחרונה , אדוני השר
אני מדבר אל השר , חבר הכנסת דראושה , זה על חשבון הזמן שלי .
אדוני השר , משרד התעשייה אישר הקמתם של חמישה מפעלים באזור התעשייה ברקן , ועל-פי המדיניות של הממשלה הם ממשיכים להתקיים .
הוגשה בקשה למינהל מקרקעי ישראל מטעמו של מנכ"ל משרד התעשייה והמסחר .
מפעל אחד קיבל אישור , חמישה לא קיבלו .
היו שישה מפעלים .
הייתי מבקש , במסגרת המאבק באבטלה ויצירת מקורות עבודה , שהמשרד שלך ידאג , יחד עם מינהל מקרקעי ישראל , לאשר אותם דברים שאושרו על-ידי הגורמים המוסמכים , והחתימה האחרונה היא שחסרה .
לסיום , אדוני השר , צר לי לומר : הייתי תומך בהרבה דברים שעשיתם , הרבה דברים שיש לך בצנרת כאן עכשיו לפרויקטים ולתוכניות , אבל לא יכול להיות מצב שהממשלה הזאת , תחת הכותרת : שינוי סדר עדיפויות לאומי , תביא לידי חיסול פיסי וכלכלי של מאות אלפי היהודים שחיים באזורים הללו .
זה לא כביש חוצה-ישראל , זה יהיה כביש ספר .</text></doc><doc><name>רן כהן (מרצ):</name><text>אולי אפשר לברר אם הם רוצים להחזיר את המגורשים ?
אדוני היושב-ראש , אדוני שר הבריאות , חברות וחברי הכנסת , אני מוכרח לומר לחברי מהאופוזיציה , שלשמע טיעוניהם והסיבות שהובילו אותם להגיש היום אי-אמון לממשלה , אתה נדהם ושואל את עצמך , האם אומנם ראשי האופוזיציה מצויים במה שקורה היום בארץ הזאת ויודעים מה מטריד את תושביה .
מדינת ישראל נמצאת במשבר קשה ביותר , לאחר צעד חמור וחריף ביותר שהאופוזיציה תמכה בו בהתלהבות .
חבר הכנסת בני בגין , שטען כאן טיעונים מאוד משמעותיים לגבי נושא הגירוש , שכח רק להזכיר , שבאותם ימים שבהם היתה ביקורת כלפי מהלך הגירוש לא הליכוד הוא שטען כנגד הגירוש .
הקולות היחידים ששמענו מקרב הימין בישראל היו , שלא די לגרש 400 , שאולי צריך היה לגרש 4,000 , ואולי 400,000 .
ואתה עומד תוהה ונדהם , האם באמת זה רציני שיבואו לכאן להגיש אי-אמון כאשר הממשלה הזאת מתמודדת עם המשך הטרור , כאשר מועצת הביטחון מתכנסת מחרתיים כדי להחליט על עתיד היחסים בין ישראל לבין הקהילייה הבין-לאומית
בגלל אותו אירוע שאתה תמכת בו בהתלהבות , ורצית חריף וכבד ממנו .
אני יודע , וכבר אמרתי זאת , אלא שאתה לא הקשבת .
כאשר מדינת ישראל עניינה העיקרי היום הוא איך להיחלץ מן המצב שאליו היא נקלעה
מה מדאיג היום את חבר הכנסת רוני מילוא ידידי ?
קלקולים , ש " ס-אלוני , משאלי שרים .
האם זה רציני ?
שלשום ב - 05:30 נהרגו שני חיילים , בהמשך פעילות הטרור , לאחר הגירוש של ה - 400 שאתם מעולם לא העזתם לעשות .
האם זה מה שמטריד אתכם ?
האם הייתם מעלים כאן הצעת אי-אמון ?
אינני מדבר על זה .
זה היה לגיטימי ורציני שהליכוד יבוא לכאן ויאמר שהוא מגיש הצעת אי-אמון בממשלה , משום שהטרור נמשך .
לא אמרתם את זה .
לא העליתם את זה .
הייתם אומרים : משום שהממשלה הביאה למצב שבו היחסים בין מדינת ישראל לבין מועצת הביטחון מעורערים .
אתם לא מעזים לעשות זאת מסיבה פשוטה , כי אתם יודעים את אחריותכם לאותו מהלך .
אמר כאן חבר הכנסת בני בגין , שהסתבר שההערכות לגבי הגירוש היו בלתי מציאותיות .
מי רשאי לומר את זה ?
בני בגין או אני , שהתנגדתי לגירוש ?
הלוא בני בגין קיבל את הצעד בהתלהבות ;
הלוא רוני מילוא קיבל את הצעד בהתלהבות ;
כל אנשי הליכוד .
בשלב ההחלטה כולכם קיבלתם את זה בהתלהבות .
לא הביצוע הוא שקלקל ;
בשום פנים ואופן לא .
אבל עובדה , מה אומר חבר הכנסת בני בגין ידידך ?
הוא מדבר על ההערכות לגבי תגובת הקהילה הבין-לאומית .
האם זה עניין של הביצוע ?
הוא אומר שההערכות הללו היו בלתי סבירות .
האם זה היה חלק מהביצוע או שזה היה חלק מהערכת המצב ?
הוא אומר : ה " חמאס " התחזק בעקבות הגירוש ולא נחלש .
האם זה עניין של הביצוע ?
זה עניין של ההחלטה פרופר .
אני התנגדתי לגירוש .
אני חושב שהוא היה טעות .
אני חושב שהעניין עכשיו איננו איך להמשיך להפוך את העניין הזה למדמנה ששוקעים בה , אלא איך להיחלץ ממנו כמה שיותר מהר , כדי לחדש את תהליך השלום .
וכאן אולי הדבר העיקרי .
אדוני היושב-ראש
סליחה , גברתי היושבת-ראש .
אני כל כך עסוק בצד ימין , שלא שמתי לב שמשמאל התחלפו היושבים-ראש , ועכשיו יש יושבת-ראש .
חבר הכנסת פלד , אני רוצה לומר לך , שאילו היתה מעט רצינות בגישה שלכם , אילו היתה בגישה שלכם מעט התחשבות אמיתית בציבור בישראל , אתם הייתם צריכים היום לקרוא תיגר על הממשלה הזאת בשל הקיפאון בתהליך השלום .
הלוא יש תהליך שהממשלה מימין התחילה אותו .
מה הצעקות האלה ?
חבר הכנסת פלד , תראה איך אני אפילו נותן לך הצעות טובות .
אני אפילו מרשה לך להשתמש ברעיונות של השמאל כדי שפעם אחת תענה על המאוויים האמיתיים של הציבור שרוצה תהליך שלום , שרוצה לקדם את פתרון הבעיה בינינו לבין שכנינו .
אבל אתה לא מסוגל אפילו פעם אחת להעלות בדעתך הצעת אי-אמון בשל הקיפאון בתהליך השלום .
מדוע ?
משום שאתה מסוגל רק לנסות ולנקר בממשלה הזאת על שטויות , על קשקושים , על דברים בטלים .
גברתי היושבת-ראש , לעניות דעתי , הגירוש היה מיקח טעות .
אני חושב שהגירוש הזה לא ביטל את הטרור ולא עצר את הרציחות , והעובדות מדממות בשטח יום-יום בארץ הזאת .
אני חושב שהגירוש הקפיא את התהליך המדיני בניגוד לרצונה המוצהר של הממשלה הזאת .
אני חושב שכל ילד יודע היום , שהגירוש לא גרם להחלשת ה " חמאס " , אלא אדרבה , הוא חיזק את ה " חמאס " על פני אש"ף .
ואני יודע וכל אחד יודע שהיום , אם היתה החלשה כלשהי בארגון ה " חמאס " מבחינת המבנה , זה לא בזכות הגירוש אלא בזכות המעצרים של 1,600 מפעיליו , הכנסתם לכלא ותחקורם .
את זה צריך היה לעשות , ואיש לא חלק על הצורך לעשות את זה .
אני חושב שהוא נחלש משום שהיחידות המובחרות של צה"ל רודפות אחרי הרוצחים ומחסלות אותם ועושות את המקסימום כדי לפגוע בהם , ואת זה צריך היה לעשות וצריך להמשיך ולעשות .
זו המלחמה האמיתית ב " חמאס " , לא בדרך הגירוש , שלעניות דעתי היה בסיכומו של דבר מיקח טעות , ויצר ובנה את הדיביזיה המדינית של המגורשים נגד מדינת ישראל , שהיום עומדת נגד מדינת ישראל ונגד תהליך השלום כאחד .
ואני מבקש לסיים .
גברתי היושבת-ראש , הייתי מצפה מאופוזיציה רצינית שתבוא לכאן ותאמר : נקלעתם לבעיה , תצאו ממנה .
מדוע האופוזיציה לא מסוגלת לעשות את זה ?
משום שאם הממשלה הזאת תצא מבעיית הגירוש , היא תפתח בחזרה את הדלת לתהליך השלום , וזה בדיוק מה שהיום יצחק רבין והשרים מנסים לעשות : לנסות למצוא את המוצא ואת הפתרון לבעיית המגורשים כדי לפתוח את תהליך השלום .
אבל זה בדיוק גם מה שחושף את הסיבה האמיתית של הימין , מדוע הוא מגיש היום הצעת אי-אמון בממשלה .
ואני רוצה לחזק את הקו הזה .
השר רמון , לא יקרה דבר אם הממשלה תגלה אומץ ותנסה היום לפתור את בעיית המגורשים , אם ברצועת הביטחון ואם בתוך מדינת ישראל , לצורך שימוע או לצורך שחרור של אלה שאין צורך להחזיק בהם .
לא יקרה דבר אם נמשיך את הלחימה נגד הרוצחים ולא נמשיך את הגירוש הזה , שאיננו אפקטיבי .
לכן אני מבקש להסיר את הצעת האי-אמון הלא-רצינית הזאת של האופוזיציה .
תודה רבה .
אלה שטויות .</text></doc><doc><name>גדעון פת (הליכוד):</name><text>זה גם כן לא מדויק .
איפה ?
למי , למשל ?</text></doc><doc><name>תמר גוז'נסקי (חד"ש):</name><text>אדוני , פתחתם במשא-ומתן עם אש"ף במדריד .
אדוני השר , רציתי לבקש ממך תשובה על שתי שאלות .
האחת , אף שהחוק קובע שבמדינת ישראל כל המחירים חייבים להיות נקובים בשקלים , עדיין מחירי שכר הדירה ומחירי הדירות נקובים בדולרים .
באחרונה , כשעלה שער הדולר בצורה תלולה במשך תקופה קצרה , עולים חדשים , זוגות צעירים , סטודנטים וכל מי שנאלץ לשכור דירה – בבת אחת קפץ לו שכר הדירה , בלי שהשכר שלו עלה , בלי שקצבת הזיקנה שלו עלתה .
השאלה היא , מדוע מדינת ישראל אינה כופה את הכלל , שהכול צריך להיות נקוב בשקלים , גם על שטח הדיור ?
שאלה שנייה .
רציתי לשאול אותך , אדוני , האם יש לכם תוכניות מעשיות בקשר להוזלת הדיור ?
אנחנו יודעים שהיום יש מצב , שזוגות צעירים רבים , עולים חדשים שיש להם זכאות , אינם מסוגלים לרכוש את הדירות המוצעות במחירים הקיימים .
אינני מדברת רק על מרכז הארץ , אלא גם על מקומות אחרים .
ואנשים חוששים לשקוע בתשלומי משכנתאות כבדים .</text></doc><doc><name>נעמי חזן (מרצ):</name><text /></doc><doc><name>יורם לס (העבודה):</name><text /></doc><doc><name>שלמה בוחבוט (העבודה):</name><text>חבר הכנסת בגין , עוד 15 שנה תשבו באופוזיציה .
וכל זה קרה בחמישה חודשים ?
גברתי היושבת-ראש , כנסת נכבדה , האופוזיציה עשתה לעצמה מנהג , שאחת לשבוע היא מגישה הצעת אי-אמון לממשלה .
אני יושב מהצד ומסתכל על חברי כנסת מכובדים שבאים לכאן ומדברים על הקלקולים בממשלה .
זה פשוט מגוחך .
אני מאמין שאותם חברי כנסת אינם מאמינים במה שהם אומרים .
אני מאמין שאותם חברי כנסת זוכרים מה קרה במדינה הזאת לפני חודשים מספר , לפני המהפך .
אני צריך להזכיר לאופוזיציה
אני צריך להזכיר לאופוזיציה מדוע נפלתם מן השלטון .
צריך להזכיר לכם את זה יום יום ושעה שעה .
200,000 מובטלים , 600,000 מתחת לקו העוני ;
הרס ועזובה .
אנחנו צריכים לזכור שהשרים לא דיברו זה עם זה .
שר האוצר לא דיבר עם שר השיכון .
שר השיכון לא דיבר עם שר התעשייה והמסחר .
כל הממשלה לא דיברה עם עצמה .
ראש הממשלה שמיר ישב מהצד ולא דיבר , אפילו לא התערב .
היום יש לפחות ראש ממשלה שמתערב .
ואכן , יש שינוי בסדר העדיפויות הלאומי .
נכון , אולי זה כואב לאנשים .
צריך לזכור , כאשר היה מדובר ביהודה ובשומרון – ערי הפיתוח קופחו .
הגליל והנגב חבר הכנסת אריק שרון , אתה יודע שאני מאוד מכבד אותך , מאוד מעריך אותך , אל תפריע לי .
אני לא נראה כמו יתום , אני נראה טוב מאוד .
את האבטלה לא מפלגת העבודה יצרה .
אתה דיברת על 18 % בשלומי , האם אתה חושב שבמשך שישה חודשים אפשר לפתור את הבעיה ?
אני צריך לזכור ולהזכיר , 15 שנה הרסתם את המדינה הזאת ;
הרס בכלכלה , הרס בחברה , הרס במדיניות חוץ .
אתם לא השארתם שום חלקה טובה .
כאשר אנחנו מדברים על שינוי סדרי עדיפויות לאומיים , ברור שלכמה אנשים זה כואב .
חכה שנייה , חכה .
אתם הייתם 15 שנה בשלטון .
בניתם קרוונים , מעברות .
רק היום דנו בוועדת הכלכלה על ההרס , על כל המעברות האלה .
לא מעלות , אני לא מדבר על מעלות .
חבר הכנסת אריק שרון , אני מאושר .
במעלות בנינו .
אבל לא כך בשאר ערי הפיתוח .
תסלח לי , אדוני , חבר הכנסת אריק שרון , אני יודע שזה כואב להישאר באופוזיציה .
זה מאוד כואב .
אבל תחכו , 15 שנים תחכו באופוזיציה .
אנחנו נוכיח , נעשה שינויים , התחלנו בשינוי סדרי העדיפויות .
תיתנו לעבוד .
חברי הכנסת , אני יודע
חברי הכנסת , אני חושב שזו שגיאה כאשר מדברים בצורה מאוד לא מכובדת בנושא ערביי ישראל .
אני גאה בכך שאני ראש מועצה של יישוב יהודי-ערבי .
אני חושב שהסיווג החדש , שהיום מדבר על שינוי היעדים הלאומיים כלפי הגליל והנגב , מחזק את כל היישובים המרוחקים ממרכז הארץ .
מחזקים אותם יישובים שבאמת קופחו .
פה מדברים על תשתיות .
אם אנחנו באים ומדברים על שינוי סדרי העדיפויות הלאומיים , הרי הוגדלו תקציבי התשתיות פי-שלושה , הוגדלו תקציבי ההלוואות והמענקים למפעלים קטנים ושונו סדרי העדיפויות הלאומיים .
אנחנו הולכים בצורה מאוד משמעותית , בנושא הערבי והדרוזי , ליישר את הקו .
אלה אזרחים של מדינת ישראל , וחייבים גם לחזק אותם .
אני בא ואומר , רבותי חברי הכנסת
תסלח לי , זה תפקידך לבוא כל יום שני ולהגיש הצעת אי-אמון , כי אתה באופוזיציה .
אני רק יכול להבטיח לך , חבר הכנסת חיים קופמן , אנחנו נדבר בעוד ארבע שנים ובעוד חמש שנים
ואתה תראה שמדינת ישראל תיראה אחרת .
אין צורך בעזה .
אותם אלפי אנשים
תסלח לי .
אתה אל תדבר על מעלות , כי אתה לא מכיר את מעלות כלל .
אתה לא מכיר את ערי הפיתוח .
אתה נמצא בתל-אביב , מה אתה מכיר ?
לכן אני בא ואומר , שאנחנו הנציגים האמיתיים של העם .
לא התנתקנו מהעם .
אתם תיווכחו שבתוך שנים מספר נתקן את כל ההרס והקלקולים .
לכן אני אומר , שצריך לדחות על הסף את הצעת האי-אמון .
אדוני היושב-ראש , כנסת נכבדה , מלא הערכה אני לצוות המשרד – לשר , להנהלה , לעובדים ולמנהלי המחוזות .
מי כמוני מכיר ומוקיר את עבודתם של אנשים שבנו אלפי יחידות דיור בערי הפיתוח , רק חבל מאוד שמשרד התעשייה והמסחר לא בנה במקביל תעשייה , ואז היינו סוגרים את המעגל .
אני קורא וממשיך לקרוא למע"צ ולשר , אני יודע היטב שיש תוכניות מרחיקות לכת , וזה לא רק שיש כסף , השאלה היא איך יתכננו ויבצעו במהירות רבה את הכבישים : ואדי-מילק עד ראש-הנקרה , ואדי-עארה עד קריית-שמונה .
אם ייסללו הכבישים האלה בשלוש השנים הבאות , אנחנו נהיה עדים למהפך , שיכול להביא רווחה לגליל ולנגב .
בזאת נראה את שינוי סדר העדיפויות הלאומי .
אני רוצה להצטרף לידידי וחברי חבר הכנסת חגי מירום בנושא הבנייה בקיבוצים .
זו שערורייה שאין דוגמתה .
לא ייתכן שבקיבוצים הנמצאים בקו העימות הן בגליל , הן בבקעה , הן ברמת-הגולן ובשאר חלקי הארץ ימשיכו להתלבט בבעיית דיור מתאים , ולא יכולים למצוא פתרון לבעיות המשכנתה הזאת .
חברי הכנסת , אני קורא מעל בימה זו לשר הבינוי והשיכון למצוא פתרון לבעיה זו .
הייתי ביום שישי בראש-הנקרה , וחברים ביקשו ממני להעלות את הנושא הזה , כי בכל זאת יש חברים צעירים , יש קליטת עלייה חדשה , וצריכים למצוא לה פתרון .
אני גם קורא לשר הבינוי והשיכון .
אחד הנושאים שבמצע מפלגת העבודה – אני אומר זאת פה כי הוא חשוב ביותר לאותם אנשים שגרים בערי הפיתוח במסגרת " עמידר " – לא יכול להיות ששכירת דירה של שלושה חדרים , של 70 מטרים רבועים , במעלות או בעיר פיתוח אחרת , עולה , אדוני סגן השר , 600 שקל .
חייבים להוריד את המחירים האלה , כי המצאה זאת של דיור שד"ח – שכר דירה חופשי – חייבת למצוא את פתרונה .
אני שמח שיש אווירה חדשה במינהל , יש יותר פתיחות , יש יותר מהפכנות .
גם בוועדת הכלכלה – ומעל בימה זו אני קורא לחסל את אתרי הקרוונים .
אסור לחזור לשנות ה - 50 וה-60 , לתקופת המעברות .
אדוני סגן השר , אני רוצה לסיים בקריאה .
לא יכול להיות שבונים אלפי יחידות דיור , ולא בונים בתי-כנסת ומקוואות .
פניתי לשר הדתות לשעבר בעניין זה .
יש יישובים שבנו בהם אלפי יחידות דיור , ואין בהם בתי-כנסת .
זו שערורייה שאין דוגמתה .
אני יודע שהיום יש במשרד הבינוי והשיכון כ - 8 מיליוני שקלים , ואני מאמין שאנחנו יכולים
מנהל אגף הפרוגרמות אמר לי , שהיום שעומדים להגדיל את זה ל - 8 מיליונים .
ואני מאמין שגם 40 ו - 50 מיליון לא מספיקים .
לא יכול להיות ששכונה עם 1,500 יחידות דיור , לא יהיה בה שום בית-כנסת .
זהו .
אני מציע פשוט לקחת את זה מהוועדה הבין-משרדית , שלא הוכיחה את עצמה , ולהחזיר את זה למשרד הבינוי והשיכון .
אני מוותר .
אני מבקש להוסיף את קולי בעד העברת ההצעה לוועדה .</text></doc><doc><name>יוסי כץ (העבודה):</name><text>אדוני היושב-ראש , רבותי חברי הכנסת , חברי הטובים באופוזיציה , שמעתי בתדהמה ובפליאה את הדברים שיצאו מפיכם .
אתם מעזים לדבר על קלקולים ?
אתם מטיפים לנו מוסר ?
אתם הייתם שותפים לממשלה שבה שרים לא דיברו זה עם זה בזוגות או בשלשות , ותחסכו ממני את הפירוט .
בואו נראה מה קורה היום בכמה מהמשרדים .
לדוגמה , משרד האוצר .
בממשלה הקודמת שר האוצר לא דיבר עם השר שהיה מופקד על צמיחת התעשייה , ומפעלים חיכו שנתיים ולא קיבלו אישור .
הצמיחה נעצרה בגלל סכסוך בין השרים .
משקיעים ברחו לכל עבר .
תקציבי מחקר ופיתוח במיליונים ירדו לטמיון .
מערכת היחסים בין מעצבי המדיניות הכלכלית היתה כמו מערכת יחסים של זוג הנמצא בהליכי גירושין .
כעת יש ישיבות תיאום קבועות , מחליטים במשותף ;
תוכניות השקעות , מחקר ופיתוח זוכות להתייחסות עניינית ;
היציבות במשק מתחזקת ;
החזרת קצבאות ילד ראשון וילד שני בשער ;
לראשונה אין קיצוץ במשרדים החברתיים , אלא רק תוספת – תוספת ריאלית של מיליארד שקל .
לדוגמה , משרד השיכון .
לבי על שר השיכון , בנימין בן-אליעזר .
80 % מתקציבו מושקעים בהחזר חובות שלטון הליכוד .
תאמרו לי : אתם מטיילים בארץ ?
אי-אפשר להסתיר את אלפי הקרוונים המוטלים כאבן שאין לה הופכין על כל צעד ושעל , ליד פסי הרכבת , ליד שכונות .
תראו קרוונים שמשמשים לזנות , מאורות של חשיש , של סמים .
לכך משמשים אותם קרוונים .
אנחנו אחראים לזה ?
אתם אחראים לדבר הזה .
בניתם דירות באזורים לא מבוקשים .
בזבזתם ושדדתם את הציבור .
לעומת זאת , כעת , תקציב שיקום השכונות גדל פי שלושה .
קרוונים – ואני אומר לכם זאת מתוך אחריות – מפונים בהמוניהם .
רשת כבישים ענפה , ובראשה חוצה-ישראל , יוצאת לדרך .
יש לי הרגשה , ששר השיכון הזה רואה במשרד שלו קודם כול שליחות חברתית .
מה קורה במשטרה ?
סבב המינויים האחרון זכה לדברי שבח גם משר המשטרה הקודם , ברוב הגינותו .
הוגדלו תקציבי הפיתוח לבניית תחנות המשטרה בעטרות , בכפרים הדרוזיים בכרמל ועוד בהרבה מקומות .
מה קורה בתקשורת ?
די אם תקראו את עיתוני סוף השבוע כדי שתסכימו אתי , ששר התקשורת הצליח להעביר שתי יוזמות חשובות : פתיחת התחרות של הבזק בענף הפלאפונים והשיחות הבין-לאומיות , וכן את נושא הערוץ השני .
אינני רוצה להישמע לא אובייקטיבי , אבל תסכימו אתי שגם לו מגיע " יישר כוח " .
מה נגיד על שר החוץ ?
הוא נהנה מיוקרה בין-לאומית .
לאחרונה הוא נבחר בפריס כאיש השנה .
יש לו דלת פתוחה ואוזן קשובה במדינות חבר העמים , אפשר לומר בעולם כולו .
לדידי גם שר החוץ הקודם , מר לוי , היה סיפור הצלחה .
אבל מעמדו של מר פרס בדיפלומטיה הבין-לאומית הוא באמת מעמד יוצא דופן .
אסיים בשר התחבורה .
נכון , הוא לא עוסק במינויים .
אבל מצד שני הוא דואג להגדלה של עשרות אחוזים בתקציב מסילות הברזל ורשת הכבישים .
ואני בטוח שאזרחי ישראל ירגישו בשנים הקרובות את השיפור בתחומים אלה .
יסלחו לי השרים שלא הזכרתי , גם בגלל מגבלות זמן וגם כיוון שקודמיהם עשו מלאכה לא רעה .
מעל כל אלה , ליד ההגה ניצב ראש הממשלה .
גם עליכם להודות , שיש לנו ראש ממשלה שמגלה מנהיגות , ראש ממשלה שמקדם תהליכים .
האמצעים שנקטה הממשלה נגד ה " חמאס " ו " הג'יהאד האסלאמי " הניבו פירות מיידיים בתחום הביטחוני .
ודווקא כשמופעל עלינו לחץ בין-לאומי , הייתי מצפה מכם שתסייעו לממשלה ולא תתקעו מקלות בגלגלי עגלתה .
חברי הכנסת , זה משגה רציני ביותר להגיש הצעת אי-אמון כל שני וחמישי .
על זה נאמר : טול קורה מבין עיניך .
אני מבין שהאופוזיציה זקוקה למשהו שייתן לה גיבוש חברתי .
קצת קשה לשבת מחוץ לממשלה .
אבל זה טיבה של דמוקרטיה .
וגם אתם תצטרכו לחיות עם זה תקופה ממושכת .
תרשו לי להעיר , שחמישה חברי כנסת מהליכוד נסעו בלי להתקזז ובלי לחשוב מה יקרה למחרת היום .
מבחינתי , זה מה שמעיד על רצינות הצעת האי-אמון .
ולכן אנחנו נותנים אמון בממשלה הזאת ומאמינים שהיא תתמודד בהצלחה גם בתחום החברתי וגם בתחום הביטחוני .</text></doc><doc><name>אברהם הירשזון (הליכוד):</name><text>אבל אתם בממשלה היום , אתם אחראים .
האם בארץ הוא נבחר לאיש השנה , או רק בפריס ?</text></doc><doc><name>שאול יהלום (מפד"ל):</name><text>האם מפלגת העבודה בקדנציה הקודמת לא תקעה מקלות בגלגלי הממשלה ?
צריך ועדת תיאום לטיפול בסתירות בקואליציה .
תמיד רבין רוצה שיהיה שר אחד עם זכות שתיקה .
הרב הלפרט , למה חזרתם בכם מהצעת האי-אמון שלכם ?
זאת אומרת , אתם מוכנים לתת את החינוך בידי שרת החינוך שולמית אלוני .
מה הקשר ?
אתה שכנעת אותנו .
לא כך .
באתם אלינו ורציתם להצטרף
את מי חטפו ?
צה"ל לא חוטף .
למה אתה מגן על ה " חמאס " ?
מדוע אתה מגן עליהם , הרי ה " חמאס " לא רוצה לחיות אפילו אתך בשלום ?
ומאסר עולם
הוא יכול להגיד מה שהוא רוצה .
אני רק מתקן את העובדות .
אל תאמין , הם מאמינים .
מה קרה ?</text></doc><doc><name>היו"ר ע' מאור:</name><text>כבר גברתי .
התחלפנו .
חבר הכנסת פלד , אני מבקשת לאפשר לחבר הכנסת כהן לסיים את דבריו .
כן , אני מבקשת משפט מסכם .
חבר הכנסת אליעזר זנדברג , ואחריו – חבר הכנסת חנן פורת .
חבר הכנסת חנן פורת , בבקשה ;
אחריו – חבר הכנסת שמואל הלפרט .
חבר הכנסת שמואל הלפרט , בבקשה , ואחריו – חבר הכנסת האשם מחאמיד .
תודה .
חבר הכנסת האשם מחאמיד , ואחריו – חבר הכנסת רחבעם זאבי .
תודה .
חבר הכנסת רחבעם זאבי , ואחריו – חבר הכנסת טלב אלסאנע .
הודעה לסגנית מזכיר הכנסת .
תודה .
רשות הדיבור לחבר הכנסת טלב אלסאנע , ואחריו – לחבר הכנסת שלמה בוחבוט .
אני מבקשת לתת לחבר הכנסת אלסאנע להמשיך בדבריו .
חברי הכנסת , אתם לא מקשיבים לתגובתו .
חבר הכנסת טלב אלסאנע , תמשיך בדבריך .
אתה לא חייב בתגובה כי זמנך קצוב .
בבקשה , חבר הכנסת יהלום .
אני מבקשת להפסיק את קריאות הביניים ולאפשר לחבר הכנסת אלסאנע להמשיך בדבריו .
חבר הכנסת דיין , תאפשר לו לדבר .
חבר הכנסת אלסאנע , אתה חייב לסיים .
חבר הכנסת אלסאנע , אתה צריך לסיים .
בבקשה , היו לך עשר דקות .
חבר הכנסת אלסאנע , אני מבקשת ממך לסיים את דבריך .
אתה מממש אותה במלואה .
בבקשה לסיים .
חבר הכנסת יהלום , בבקשה .
חבר הכנסת אלסאנע , אני מבקשת לסיים .
חבר הכנסת יהלום , יש פה חופש דעה , בבקשה אפשר לו לסיים .
חבר הכנסת אלסאנע , אתה צריך לסיים .
תתחיל לסיים .
חבר הכנסת אלסאנע , אני מצטערת , אין לך זמן לענות לו , סיים את דבריך .
תודה .
רשות הדיבור לחבר הכנסת שלמה בוחבוט , ואחריו – לאחרון הדוברים , חבר הכנסת יעקב שפי .
אני מבקשת להפסיק עם קריאות הביניים ולאפשר לחבר הכנסת בוחבוט להמשיך את נאומו .
אני מבקשת להפסיק עם קריאות הביניים ולאפשר לחבר הכנסת בוחבוט לדבר .
חבר הכנסת בוחבוט , שא דבריך בפני המליאה כולה .
חבר הכנסת דראושה , אני מבקשת לאפשר לנואם לדבר .
זה זמנו של הנואם .
חבר הכנסת דראושה
חבר הכנסת דראושה , לא שמעתי את ההערה .
אתייחס אליה לאחר מכן .
אני מבקשת עכשיו לאפשר לדובר לדבר .
נכון .
דבריך נרשמו בפרוטוקול .
עכשיו נמשיך את הדיון ונברר את העניין אחר כך .
חבר הכנסת דראושה , אני מבקשת ממך להפסיק .
חבר הכנסת בוחבוט , אני מבקשת שתמשיך את דבריך .
חבר הכנסת דראושה , אתה לא הקשבת למה שאני אמרתי .
חבר הכנסת דראושה , תקשיב רגע לתשובתי .
אני מבקשת להקשיב לתשובתי , ובזה אנחנו גומרים .
שמעתי את הערתך , היא נרשמה בפרוטוקול , והנושא יבורר .
מאחר שזה לא נאמר במליאה – זה יבורר לאחר מכן .
אני מבקשת להפסיק .
חבר הכנסת בוחבוט , תמשיך את דבריך .
בבקשה .
חבר הכנסת דראושה , אל תאלץ אותי לקרוא לך לסדר .
תאפשר להמשיך את הדיון בצורה מסודרת .
חבר הכנסת בוחבוט , בבקשה .
תודה .
רשות הדיבור לאחרון הדוברים , חבר הכנסת יעקב שפי .
אני מבקשת לאפשר לדובר לדבר .
נא להתיישב בשקט , כי יש לנו עוד שלוש דקות , ולאחר מכן אנחנו ניגשים להצבעה .
בבקשה לאפשר לו לסיים בכבוד את דבריו .
שר הבינוי והשיכון ישיב על שאילתא מס' 385 , של חבר הכנסת עמנואל זיסמן .
חבר הכנסת עמנואל זיסמן אינו נוכח .
התשובה תימסר לפרוטוקול .
שר הבינוי והשיכון ישיב על שאילתא מס' 387 , של חבר הכנסת סאלח טריף .
חבר הכנסת סאלח טריף אינו נוכח , התשובה תימסר לפרוטוקול .
שר הבינוי והשיכון ישיב על שאילתא מס' 432 של חבר הכנסת טלב אלסאנע .
חבר הכנסת טלב אלסאנע אינו נוכח .
התשובה תימסר לפרוטוקול .
שר הבינוי והשיכון ישיב על שאילתא מס' 433 , של חבר הכנסת שאול עמור .
אנחנו עוברים לסעיף הבא : סקירת שר השיכון והבינוי על פעולות משרדו .
אני מזמינה את שר הבינוי והשיכון לפתוח בסקירתו .
אדוני השר , עומדות לרשותך עשר דקות לפתיחה .
אם יש שואלים , נא להירשם אצל מזכיר הכנסת .
בבקשה .
תודה רבה .
ראשון השואלים – חבר הכנסת עבד-אלוהב דראושה , בבקשה .
תודה .
חברת הכנסת תמר גוז'נסקי , בבקשה .
תודה .
תשובת השר , בבקשה .
תודה רבה .
אנחנו פותחים את הדיון .
אני מזכירה : חמש דקות לכל דובר .
חבר הכנסת אברהם פורז – איננו .
חבר הכנסת רענן כהן – איננו .
חבר הכנסת מיכאל איתן – איננו .
חבר הכנסת אבנר חי שאקי – איננו .
חבר הכנסת רון נחמן , בבקשה , אחריו – חבר הכנסת יגאל ביבי , אחריו – חבר הכנסת שלמה בוחבוט , אחריו – חבר הכנסת יצחק לוי .
רשות הדיבור לחבר הכנסת יגאל ביבי , אחריו – לחבר הכנסת שלמה בוחבוט , אחריו – לחבר הכנסת יצחק לוי , ואחריו – לחבר הכנסת האשם מחאמיד .</text></doc><doc><name>משה פלד (צומת):</name><text>גם רבין לא שם לב לשמאל , והשמאל עקף אותו .
גם לרבין קרה אותו דבר .
איזה תהליך שלום ?
שר הבריאות אמר בשבוע שעבר שיש התקדמות .
מה אתה רוצה ?
על איזה ציבור אתה מדבר ?
אפילו רבין כינה אתכם שוליים של
איזה ציבור ?
הם יחזרו .
כבוד היושב-ראש , חברי הכנסת , אינני רוצה להאריך .
אעמוד רק על כמה נקודות .
בשבוע שעבר , ביום רביעי שעבר , 27 בינואר , יצא בכתובים הצו בדבר חוק תכנון ערים , כפרים ובניינים , שכבר הציג אותו חבר הכנסת נחמן .
אני קורא לו " הספר הלבן " , וכבר הגדיר אותו מי שהגדיר כ " גזירות אדריאנוס " .
הצו הזה מפלה בין ערבים ליהודים .
הצו זה קשה וגרוע יותר ליהודים ולארץ-ישראל מכל צו שיצא אי-פעם בישראל על-ידי שלטון כלשהו .
הצו הזה אומר , כי מהיום לא ידונו בתוכניות מתאר , לרבות תוכניות פנימיות לשינויים בתוך היישובים , אלא בתנאי שוועדת חריגים תאשר זאת .
הצו הזה אומר , כי גם תוכניות שכבר בצנרת , היינו ששלב האישור שלהן החל , נעצרו ומתחילות מחדש את ההליך בוועדת החריגים .
ההליך הזה איננו מתקיים אצל הערבים , אצלם הבנייה חופשית .
נושא שני – מרכיבי הביטחון ביישובים .
הנושא הוא באחריות משרד השיכון והבינוי .
הנושא מוזנח ולא מטופל .
והרי אתם הבטחתם בקווי היסוד של הממשלה לדאוג לרווחתם ולביטחונם של המתיישבים .
כך כתוב בקווי היסוד של הממשלה .
אם כן , למה אתם מחכים , לאסון נוסף כמו זה שהיה בגני-טל או במיטב ?
דירות גמורות השייכות למשרד הבינוי והשיכון , בשווי של 2.5 מיליארדי שקל , לפי עדותו של סגן שר הבינוי והשיכון לשעבר חבר הכנסת רן כהן , עומדות וממתינות .
אני שואל : למה ?
מדוע אינן נמכרות ?
הרי הרוח תכלה אותן .
1,700 יחידות דיור ברמת-הגולן מחכות לאכלוס .
איך אתם מתכוונים להתמודד עם הבעיה הזאת ?
מתי , ריבונו של עולם , אתם מתכוונים להתחיל במבצע האכלוס הזה ?
זו השנה הראשונה מאז קום המדינה שלא יקום יישוב חדש בארץ-ישראל .
כתוב בחוברת של המשרד : פרויקט הכוכבים .
בעמוד 9 , המינהל לבנייה כפרית .
ראיתי כאן את מר דני הוד .
אני שואל אותך , אדוני סגן השר , מתי היית בפעם האחרונה בוואדי-עארה , הוא פרויקט שבעת הכוכבים ?
בחריש , פרויקט שהיה מושתת על 6,000 יחידות דיור – הכול נעצר .
שום דבר , לא תשתיות , לא כלום .
אין תוכנית .
מר יוסי מרגלית , ראש המינהל לבנייה כפרית , עומד יתום , מסכן , איש במשרד לא מתייחס כלל לפרויקט הזה .
על ההישג הזה של אי-הקמת יישובים חדשים ב - 1993 , על זה השר ואתה תיכנסו ל " ספר השיאים של גינס". עוד לא היה תקדים כזה במדינת ישראל .
תשתית הכבישים ביש"ע , דיבר עליה חבר הכנסת נחמן , ואני לא אדבר עליה .
אגיד רק נתון אחד .
על כבישי יש"ע יש פי-שלושה תאונות דרכים מאשר ביתר הכבישים במדינת ישראל .
מי אחראי לזה ?
כביש חוצה-שומרון וכביש ירושלים – מעלה-אדומים , שר השיכון והבינוי עצמו אמר שהוא מבצע אותם , אחרי תאונות דרכים מחרידות שקרו שם .
למי אתם משאירים את זה , ריבונו של עולם ?
במה כן משקיעים ?
שר הבינוי והשיכון , בן-אליעזר , כיושב-ראש הוועדה המוניציפלית של מפלגת העבודה , משקיע את כל מרצו , הונו ואונו בפיתוח הפוליטי שנקרא שיקום השכונות .
הכול פיתוח פוליטי .
זה סדר העדיפויות החדש של שר השיכון והבינוי ?
אלה היעדים הלאומיים שאתם מגישים לציבור ?
לא יעזור לכם .
קיבלתם משרד אדיר , ואתם חייבים לממש את הנכס האדיר הזה .
קומו ועשו מעשה .
שיקום שכונות , אוי לאותה בושה .
יעד לאומי חדש בישראל.. .</text></doc><doc><name>פנחס בדש (צומת):</name><text>אתה חושב שאנחנו לא רוצים שלום ?
כי לא גירשו מספיק , כי לא גירשו את כולם .
ה " חמאס " , כשהם מוציאים בלילה אנשים מהבתים
תצביע בעד ?
יש לו סיוט .</text></doc><doc><name>אליעזר זנדברג (צומת):</name><text>גברתי היושבת-ראש , רבותי חברי הכנסת , מכיוון שקמנו הבוקר ונוכחנו לדעת שימות המשיח טרם הגיעו , נראה לי כי אנחנו ניאלץ להמשיך ולסבול את מעללי הממשלה הזאת , ולכן חשוב כבר היום להביע בה אי-אמון .
זו הממשלה אשר הבטיחה לנו סדר עדיפויות חדש .
הממשלה הבטיחה – הבטיחה .
ומה קיבלנו ?
קיבלנו ממשלה שיש בה שר שנגדו מתנהלת חקירה פלילית , שר שעד אתמול לקה באלם ואולי גם בהלם , ורק אתמול שב אליו כושר הדיבור , ואני מברך אותו על כך .
קיבלנו שר אחר , שר שסר חינו .
רק אתמול שמענו את דעת ראש הממשלה על שר המשפטים שלו .
פעם היה ראש הממשלה מוכן לשמוע את חוות דעת השר , ולו לחמש דקות , אך גם זה נחלת העבר .
נכון , אין לי חילוקי דעות , אני מברך את שר המשפטים , אני רק מצטער על הדרך שבה מתייחס אליו ראש הממשלה בזמן האחרון , ואני חושב שגם הקואליציה תסכים שלפעמים הדרך קובעת גם את המהות , ובמקרה הזה הדרך היא לא מכובדת .
ואחרי השר שסר חינו בא תורה של שרת החינוך .
לא עובר שבוע כמעט בלי ששרת החינוך תספק לנו הכרזה מפוצצת המהווה מוקד לסערה פוליטית .
האוניברסיטאות שובתות , ושרת החינוך מדברת ;
גני הילדים מושבתים , ושרת החינוך מדברת ;
מערכת החינוך קורסת , ושרת החינוך מדברת .
היא מדברת הרבה , אבל לא לעניין , ואחר כך היא חוזרת בה וננזפת ומתנצלת ושוב מדברת ושוב חוזרת בה ושוב ננזפת ושוב מתנצלת ושוב מדברת , וחוזר חלילה .
ולצדה מכהן גם שר נוסף , השר מאיה , שהוא למעשה שר חינוך לענייני המגזר החרדי לכל דבר ועניין .
שר אחר הוא שר הקליטה .
שר הקליטה הוא מנהיג של מפלגה סוציאליסטית , מה שלא מפריע לו ולממשלה כולה לפסוק הלכה בשאלת מיהו יהודי לעניין יהודי אתיופיה , הפלאשמורה .
הממשלה הבטיחה לנו סדר עדיפויות .
בפועל שינתה הממשלה רק את סדר המועדפים למשרות הממשלתיות .
עכשיו מפטרים עובדים ומקבלים רק את אנשי שלומנו .
גם בתחום הכלכלי המשמעות של סדר העדיפויות היא רק שינוי בדרך חלוקת השלל למקורבים .
אם לנו אתה , תקבל סיווג כאזור פיתוח א'; אם לצרינו אתה , לא תקבל סיווג בכלל , ובמקרה הטוב – סיווג מדרג נמוך .
אם אתה מפעל כושל כמו קופת-חולים , אבל בצד הפוליטי הנכון של המפה , תקבל כספים ונזרים לך אותם , אבל אם אתה מפעל מצליח מעבר ל " קו הירוק " , אנחנו נייבש אותך .
זה איננו סדר עדיפויות לאומי ;
זוהי חלוקת שלל .
הנציג נמצא מאחור .
הממשלה לא מתפקדת מחוץ למליאה , ואין סיבה שהיא תתפקד גם במליאה , אני לא מבין את הפלא שבדבר .
זה טבע הדברים בממשלה שכזאת .
הממשלה איננה מציגה פתרון בענייני אבטלה , חידוש הצמיחה , המשבר בחינוך .
אין תוכניות ואין בשורה .
גם מדיניות החוץ של ממשלת ישראל תמוהה .
הממשלה עוסקת באופן שיטתי במכירת חיסול של שטחי רמת-הגולן בלי שקיבלנו ולו גם הבטחה מן הצד השני .
לא ברור כלל מהי עמדת הממשלה .
האם זו עמדת ראש הממשלה ?
האם זאת עמדת השרים המתנגדים לו ?
אולי זו עמדת השרים כשהם מזדהים , או עמדתם כשהם מדברים באופן אנונימי ?
מי מנהל את מדיניות החוץ ואיזו מדיניות זו ?
אילו החלטות של השרים מחייבות – ההחלטות שמתקבלות בחדר הישיבות של הממשלה , או אולי ההחלטות שעולות מסקרים טלפוניים אנונימיים של מחלקת החדשות של הטלוויזיה ?
ראש הממשלה אמר , סמוך לבחירתו , שהוא יחליט , הוא ינווט , הוא יקבע .
אבל במשרד החוץ חושבים אחרת .
ואולי מי שמחליט הם אנשי מרצ בממשלה ואנשי מרצ שבמפלגת העבודה , אלה שהביאו לביטולו של החוק האוסר מפגשים עם ארגוני טרור , אלה שמאז ביטולו של אותו חוק מקיימים באופן שוטף קו פתוח של התייעצות עם המרצחים בתוניס ?
ראש הממשלה איננו שולט בממשלתו ואף לא בחברי מפלגתו שלו .
ממשלה שראשה איננו סומך על שר המשפטים שלה , ממשלה שראשה איננו מתייעץ עם שר החוץ שלה , ממשלה שבה שר התקשורת עוסק במשפטים ושרת החינוך עוסקת בענייני דתות – ממשלה שכזאת מצטיינת בקלקולים ותו לא .
גברתי היושבת-ראש , ט " ו בשבט עומד בפתח .
בבתי-הספר מחלקים לתלמידים תעודות הערכה .
אני הייתי מעניק לממשלה הזאת תעודת הערכה , ובה מלה אחת בלבד : נכשל .
מן הראוי שממשלה כזאת תעבור מן העולם , ומהר ככל האפשר .</text></doc><doc><name>סאלח טריף (העבודה):</name><text>הוא פה .</text></doc><doc><name>חנן פורת (מפד"ל):</name><text>גברתי היושבת-ראש , רבותי חברי הכנסת , אני מבקש לייחד את דברי לנושא אחד בלבד – תפקודה של שרת החינוך שלנו , שולמית אלוני .
כדי לעגן את הדברים בהצעה לסדר-היום ובנושא של האי-אמון אומר : לא אבוא היום ביקורת על יצחק רבין , ראש הממשלה , אף-על-פי שיש לי דברים רבים כלפיו , מפני שאני סבור שהיום צריך לחזק את ידיו , כדרך שהיה צריך לחזק את ידיו בעת הגירוש של אנשי ה " חמאס". על כן לא ששתי על דבריו של חבר הכנסת בני בגין ודומיו , שבאו לדבר על שגיאה בשיקול הדעת .
היה כאן שיקול דעת נכון .
צריך להתייצב מאחורי ראש הממשלה במאבק הנחוש שהוא מנהל בעניין זה , ולא לדבר בשעה קשה זו על שגיאות בשיקול הדעת .
היום אני אומר בקשר לזה , כדרך שאמרנו בעת הגירוש : בנושא זה , כל הכבוד ליצחק רבין .
ייאמרו דברי אמת בעניין זה .
אבל , אדוני ראש הממשלה , שאיננו כאן ומייצג אותך השר חיים רמון מממשלת הצללים , כפי שקרא לו השר לשעבר זבולון המר .
השר חיים רמון עומד שם בשוליים .
אני שואל את עצמי : ממשלה שקבעה וחרתה על דגלה שהחינוך והחברה יהיו בראש סדר העדיפויות שלה , היאך היא יכולה להמשיך ולהשלים עם היותה של שולמית אלוני שרת החינוך ?
אני שואל את עצמי ואני שואל אתכם : מה אומר לילדי הלומדים על יוסף הצדיק , שהשרה הזאת מכנה אותו בזלזול שיח' יוסף ?
מה אומר לילדי , העוברים על פני קבר-רחל ושופכים יחד עמי שיח וקוראים " קול ברמה נשמע נהי בכי תמרורים רחל מבכה על בניה " , כשהשרה שולמית אלוני מנפנפת כלפי רחל אמנו בזלזול ואומרת : אלה שמתחשק להם להיות ליד קבר רחל אמנו או רחב הזונה , כך בכפיפה אחת ובזלזול , כשהמלה זונה היא המלה המודגשת .
מה אומר לילדי , כששרה כגון זו מציעה להטיל אולי איזה חרם ולראות בראש מחוללי הטרנספר את יהושע בן נון כובש כנען , שבזכותו , בחסדי השם יתברך , לנו הארץ הזאת ?
השאלה אינה שאלה של תקציבים בלבד , ועל כך יש מה לומר .
השאלה אינה שאלה של סדרי עדיפויות בגדרי חינוך בלבד .
השאלה היא , מה המסר שמועבר , בהיבט של חינוך הילדים שלנו .
אינני מבין , ואני אומר את הדברים האלה בכל החרדה ובכל הרגישות , איך אתם , אנשי תנועת העבודה , שחינכתם על ברכי מורשת ישראל , שחינכתם על ברכי ערכי התנ"ך , יכולים להשלים עם מציאות כזאת ?
האם אין גבול לכל תעלול ?
האם שרה שמכנה את הרבנים הראשיים שלנו בשם אפיפיורים ונוטה את ידה על מערכת הכשרות בארץ ראויה להמשיך לשמש שרת החינוך בישראל ?
אנשי ש " ס , ריבון העולמים , כמה פעמים יירקו בפרצופכם ואתם תשובו ותאמרו : גשם , גשם ?
ועכשיו קבעה שרת החינוך שלנו , שהיא חוזרת בה מהדברים שכתבה לרב עובדיה יוסף שליט"א .
היא כתבה שהיא תשמור על פיה ולשונה ותשמור מצרות נפשה , אבל היא החליטה כן ללכת לצרות , כן לפעור את פיה עד פעור .
ואתם – למנות בודק , חוקר .
אולי תקיימו את מה שאומרת הגמרא , בודקה בקרובותיה ?
האם אין לכם טיפת בושה ?
או נשאל אחרת , האם אין לכם טיפת כבוד ?
איך אתם יכולים להוסיף ולשבת בממשלה , שזוהי דמותה של שרת החינוך שלה ?
איך , למען השם , אתם יכולים לשאת את העלבון והיריקה בפרצופו של הרב עובדיה יוסף פעם ועוד פעם ועוד פעם ?
או אולי גם עבורכם הכול , כפי שאומרים במאמע-לשון – מסח'רה ?
אני הייתי מצפה , שתגיע איזו שעה שכל אדם שקצת אלוקים בלבבו יאמר בה : עד כאן .
אינני מדבר כעת על תנועת מרצ , שיש לי חשבון נוקב אתה בתחום המדיני .
אינני מדבר על שר הקליטה יאיר צבן , שכואבות לי החלטותיו בנושא הפלאשמורה .
אינני מדבר אפילו על השיח-ושיג עם אש"ף , כל אלו דברים חמורים וכאובים אבל הם עדיין בתחום המאבק הלגיטימי שניטש בכנסת הזאת על קו , על מדיניות ועל דרך .
יש דבר , יש חילול השם שבו אין מקיפין .
השרה שולמית אלוני נמאסה על עם ישראל , ודברי הביזוי שלה כלפי קודשי ישראל הם בבחינת אין מקיפין בחילול השם .
מי שמקיף בחילול השם , דהיינו הממשלה הזאת שנותנת לה לשבת עדיין על כיסאה הרם ולהיות מחנכת ילדי ישראל – על כך בלבד היא ראויה לאי-אמון .
תודה .
אין שום קשר .
אבל הדברים שאתה אומר נכונים כל כך .
הדברים שלך שכנעו אותנו .</text></doc><doc><name>דב שילנסקי (הליכוד):</name><text>איפה הממשלה ?
אין פה שום שר .</text></doc><doc><name>שמואל הלפרט (יהדות התורה):</name><text>גברתי היושבת-ראש , כנסת נכבדה , בתקופה של שישה חודשים בלבד , מאז קמה ממשלת השמאל , היא הצליחה לקומם לא רק את היהדות החרדית , לא רק את היהדות הדתית או המסורתית , אלא גם את כל הציבור שאינו שומר תורה ומצוות בארץ ובעולם .
זה התחיל , בין היתר , בהצהרותיה התכופות של שרת החינוך .
בעצם , ערך ההצהרות הללו וחשיבותן פחותים מקליפת השום ולא היה ראוי כלל להתייחס אליהן , אבל מכיוון שהיא עומדת בראש הפירמידה החינוכית בארץ , ולצערנו היא מופקדת על מיליון-וחצי ילדי ישראל , ומדי יום היא מטפטפת בהם רעל מילולי המחלחל עמוק עמוק בתודעתם , איננו יכולים שלא להגיב .
שרת החינוך מחרפת ומגדפת כל קודשי ישראל , אומרת דברי בלע נגד אבות האומה , שכל אחד , גם אם איננו דתי , מזכיר את שמם בסילודים .
היא משמיעה ביטויי כפירה שאי-אפשר ואסור לחזור עליהם , על יוסף הצדיק ועל רחל אמנו .
ואם לא די בכל זה , היא אומרת למורים שלא יורו לתלמידים להתפלל .
צריך להפסיק להגיד לילד שיש לו צורך להתפלל ושילך לשים פתק בכותל , כך היא אומרת .
איזה מזוכיזם .
בארצות-הברית הדמוקטית , שם יש הפרדה מוחלטת בין דת ומדינה ;
על המטבע האמריקני כתוב : " בה' אנו בוטחים " .
משום שאתם נמנעתם כאשר היתה הצעה לגייס בחורי ישיבה , לכן אנחנו ביטלנו את הצעת האי-אמון .
אמרתי לך , מפני שאתם נמנעתם כאשר דובר על גיוס בחורי ישיבה .
יש הרבה קשר .
את התלמידים בבתי-הספר מחנכים לומר : " ה' ברך את אמריקה " .
הנשיא ביום הכתרתו הולך לכנסייה ומתגאה בזה .
הוא מזכיר שוב ושוב שם שמים .
אנחנו לא חייבים לך , חבר הכנסת לוי , שום דבר , לא להיות בקואליציה ולא להיות באופוזיציה .
אתה לא תטיף לנו מוסר .
אתה לא תדריך אותנו מתי להגיש הצעת אי-אמון ומתי לא להגיש הצעת אי-אמון .
אנחנו נגיש הצעת אי-אמון כשנחשוב שזה נכון ;
לא כשאתה תרצה .
אם אתה מדבר כל-כך ברצינות , אני אשיב לך ברצינות .
לנו יש בסך-הכול זכות עוד להצעת אי-אמון אחת עד ראש השנה .
אם אתם מוכנים לנדב לנו הצעת אי-אמון , אנחנו מוכנים להגיש אותה על חשבונכם , בשבוע הבא .
רק במדינת ישראל רודף פחד וחשש את הממשלה מלהזכיר שם שמים .
האם כגרועים שבאומות היינו ?
האומנם מתקיים כאן : " כשהם יורדים , יורדים עד התהום " ?
אותה שרת החינוך לא מתביישת לדבר נגד הכשרות .
אותו ערך יסודי , שעם ישראל שמר עליו אלפי שנים במסירות נפש בכל הגלויות , על זה אפשר לומר שזה " דבר גלותי? "
והנה מה שאומרים על שרת החינוך , לא אנשי אגודת ישראל , אנשי המפד"ל .
מר שמריהו בן-צור , יושב-ראש ארגון המורים הדתיים , איש המפד"ל – אני מצטט גם מדברי המפד"ל , כשהם נכונים – אומר כך : " 20,000 מורים דתיים בישראל טומנים את ראשם בבושה ובצער על כל יום שחולף ובו השרה שולמית אלוני ממשיכה לבזות את מערכת החינוך בישראל". לדבריו , ביום שבו תוקם ועדת חקירה כדי לחקור את אוזלת ידה המוחלטת ואת מחדליה של מי שעומדת בראש משרד החינוך , או אז יחווירו לעומת הממצאים כל ההתבטאויות האוויליות והארסיות גם יחד .
שמונה חברי כנסת ממפלגת העבודה פנו לראש הממשלה בדרישה להעביר את שרת החינוך מתפקידה .
אנשי מרצ , מפלגתה של הגברת אלוני , מבקשים גם הם לסלק אותה .
אפילו לשיטתם היא הגזימה .
היחידה שמרוצה מתפקודה של שרת החינוך היא הגברת אלוני עצמה .
ברוב ה " ענווה " שלה היא אומרת , כי עוד לא היתה שרת חינוך כל כך טובה וכל כך מוכשרת כמוה .
היא גם מתיימרת להיות סמל היושר , המוסר והאמת .
והגברת אלוני , שמדברת רק אמת , הצהירה כי לא התערבה במתן הענקת פרס ישראל לפרופסור ישעיהו ליבוביץ .
אבל מייד בא מר אפרים עברון , שהיה מועמד לשמש חבר בוועדת הפרס , ומאשים את שרת החינוך באמירת דברים " שאינם אמת". הוא גילה כי היא פנתה אליו שיהיה חבר בוועדה , וכי ברצונה שפרופסור ליבוביץ יקבל את הפרס .
אכן , סמל של אמת .
רק על דבר אחד בלבד היא מצטערת ומודה ששגתה בו , כאשר כתבה לגאון רבי עובדיה יוסף , שתימנע מהתבטאויות בנושאים רגישים .
ועל כך היא אומרת ש " הגזימה בהבטחתה " , ומתחייבת לתקן זאת בעתיד .
חברי הכנסת , הבעיה של הממשלה היא לא רק ההצהרות של שרת החינוך .
הממשלה הזאת גורמת פגיעה קשה וחסרת תקדים בקברי קדמונינו מתקופת הבית השני , והיא נושאת בשל כך באחריות חמורה ביותר , שתוצאותיה מי ישורן .
אין לי ספק , ששופטי בית-המשפט העליון הושפעו מהאווירה השמאלנית השוררת במדינה תחת הנהגת ממשלת השמאל , כאשר חרצו את פסק-דינם לפגוע בקברי קדמונים .
פסק-הדין יפגע קשות בכל בתי-העלמין היהודיים בעולם , והרי עד עכשיו יכולנו לתבוע מהממשלות הנוגעות בדבר לשמור עליהם ונענינו תמיד בחיוב .
חברי הכנסת , נדמה לי שהדבר המסוכן ביותר העומד על סדר-יומה של הממשלה הנוכחית , וגם של הכנסת , הוא חוק-יסוד : זכויות האדם .
אין ספק שזהו אחד החוקים החמורים ביותר שהובאו לדיון בכנסת מאז קום המדינה , מבחינה דתית ויהודית .
מדובר בחוק-יסוד שלא מזכיר כלל את המלים " מדינה יהודית " .
לפי החוק ייאסר לסגור רחובות בשכונות דתיות בשבת .
אפשר יהיה לקיים בגלוי פעילות מיסיונרית , שהרי כל אחד יוכל לעשות זאת במסווה של חופש אמונה דתית .
פרסומת תועבה בחוצות והסתה נגד יהדות יותרו תחת הסעיף של חופש הביטוי .
סעיף חופש המחקר המדעי יאפשר שוב ניתוחי מתים , והרשימה עוד ארוכה .
לפי הצעת חוק זו , הסמכות השלטונית העליונה תהיה בידי בית-המשפט העליון , בשבתו כבית-משפט גבוה לחוקה , ובידו יהיה לבטל את כל החוקים בענייני דת .
החוק הזה , שרוממות הדמוקרטיה בפי מגישיו , מתכוון לרמוס בדיקטטורה אכזרית את הדת ונושאי דגלה , על כל החוקים שהתקבלו בכנסת בעבר .
ולבסוף , ברצוני להתריע ולמחות על המפגש המוזר שמתכוונת לערוך מחר בבניין הכנסת אחת מחברות סיעת העבודה , חברת הכנסת יעל דיין .
אין שום קשר בין תפקיד יושבת-ראש ועדת משנה לבין המוזמנים הללו , שלכל היותר יש צורך לתת להם טיפול נפשי ורפואי ולא להזמין אותם לכנסת ובכך לגרום להשפעה מזיקה ולהרס חברתי בקרב הנוער במדינה .
אותה חברת כנסת , שנפגשה לפני יומיים עם רב-המרצחים ערפאת , ראש ארגון אש"ף , שידיו מגואלות בדם ילדים , נשים וזקנים , אזרחים תמימים שנרצחו על-ידי שליחיו רק בגלל היותם יהודים ;
חברת הכנסת דיין , אחרי שחיללה את יום הכיפורים , היום הקדוש ביותר לעם היהודי , בבילוי בשפת הים , והזמינה גם את צלמי התקשורת , אחרי פגישתה עם ראש המרצחים ערפאת , היא מזמינה לכנסת דיון בנושאי תועבה מכוערים , יחד עם אומללים וסוטים , שהחברה כולה מוקיעה ומקיאה מקרבה .
חברי הכנסת , ממשלה התומכת בחוק זכויות האדם , ממשלה שמשלימה עם כל התופעות הללו , בממשלה כזו אין לנו אמון .
תודה .</text></doc><doc><name>יצחק לוי (מפד"ל):</name><text>עזוב , הם לא אופוזיציה .
אגודת ישראל אופוזיציה ?
אדוני היושב-ראש , רבותי חברי הכנסת , אדוני סגן השר , אני מקווה , אדוני סגן השר , שתאזין להערות , ואולי יביאו אותן בחשבון השיקולים שלכם .
אני רוצה להעיר כמה הערות .
ההערה הראשונה – מעברות הקרוונים .
היתה עלייה גדולה .
לצערנו הרב , היא נפסקה מעט .
כולנו מקווים שהיא תתחדש .
בעקבות לחץ העלייה נוצרו מחנות קרוונים , שהופכים להיות בושה וחרפה למדינת ישראל .
מי שהקים אותם זה משרד השיכון .
אני לא נכנס כרגע לפולמוס , האם צריך היה להקים את המחנות האלה או לא צריך היה להקים אותם .
המציאות היא , שהיום אתרי הקרוונים האלה גרועים מהמעברות של שנות ה - 50 , בצפיפות , בתנאים , בדליפות , ביכולת של משפחה לגור שם .
ממשלת ישראל עושה מבצעי מכירת דירות במחירים מוזלים .
יש מלאי מסוים של דירות לא מנוצלות .
אני שואל : האם לא היה זה מן הנכון בראש ובראשונה לבוא ולחסל אותן מעברות קרוונים ?
הערה נוספת – כביש מס' 6 , חוצה-ישראל .
שר הבינוי והשיכון הודיע כאן בפתיחת הדיון הזה , שהולכת ומוקמת חברה שתעסוק בסלילת הכביש .
אנחנו יודעים שתוכניות ראשונות כבר קיימות , וראינו אותן .
אנחנו יודעים במקביל , שכבר יש שורה ארוכה של נפגעים מכביש חוצה-ישראל .
הנפגעים הם משני סוגים .
קודם כול , המגזר החקלאי .
המגזר החקלאי ייפגע קשה מכיוון שאין כמעט יישוב , אין כמעט יישוב חקלאי שנמצא במסלול של כביש חוצה-ישראל , שבגלל סלילת הכביש
שבגלל סלילת הכביש אינו מאבד עשרות או מאות דונמים של קרקע חקלאית .
מה שמעניין – ואני מבקר את זה – הוא שקמה עמותה של אותם חקלאים שעלולים לאבד את אדמותיהם , שדואגת לפיצוי .
כלומר , במקום לדאוג לשינוי התוואי , במקום לבוא ולדאוג לכך שממשלת ישראל , חבר הכנסת רון נחמן , תסיט את התוואי מזרחה , ששם כמעט לא תהיינה בעיות , הם כבר לוחמים היום על פיצויים או על קבלת זיכיונות לתחנות דלק , לתחנות מנוחה וכדומה .
אני חושב שזו טעות מצדם , אבל אני אומר לשר הבינוי והשיכון ולמשרד הבינוי והשיכון , לפני שניכנס לתהליך אין-סופי של תביעות , של פיצויים , ומדובר פה באלפי אנשים ובעשרות יישובים , יפסיקו כרגע את התוכניות הקיימות ויראו אם אפשר לפתור אותן בדרך של סלילת הכביש בתוואי אחר .
דבר שני , אדוני סגן השר , זה לא רק הכביש .
הכביש הוא המחלפים , הכביש הוא כבישים מחברים לכבישים אחרים .
ראיתי במפת הכביש יישוב אחד , בארות-יצחק שליד פתח-תקווה , שנחצה לארבעה חלקים .
הוא לא נמצא על התוואי , אבל המחלפים בכבישים המחברים לכביש מס' 4 ולכבישים אחרים חוצים את היישוב לארבעה חלקים .
ליישוב הזה אין פתרון , אלא לסגור אותו ולקנות דירות בפתח-תקווה , אינני יודע אם במחירים מוזלים או יקרים ;
אבל הם לא יוכלו לחיות כך .
איך עושים תכנון , כשבתכנון הזה לא רק שיש בעיה של לקיחת אדמות ובעיות אחרות , אלא יש בעיה של חיסול יישובים ?
אני מעיר שיש לעשות זאת לפני שניתקע , שלא נגיע למצבים של תעלת הימים או של " תעלת בלאומילך " , שיתחילו לסלול ולהשקיע , יגיעו לשלבי תכנון הרבה יותר מתקדמים , יוציאו הרבה כספים , ופתאום יבואו ויראו – הנה טעינו , פה אי-אפשר להתקדם ופה אי-אפשר להתקדם , פה יש תביעה ופה יש פנייה לבג"ץ .
כבר היו פניות לבג"ץ על מחלפים וכבר היו עצירות של עבודות , לא רק בגלל מערות קברים , גם בגלל אנשים חיים , לא רק בגלל מתים , שגם אותם חייבים לכבד , ואני בהחלט חושב שיש להיזהר מאוד בכבודם .
הערה שלישית ואחרונה מתייחסת לכבישי הדמים .
יש כמה כבישי דמים שצריך לתת להם עדיפויות .
אני רוצה לדבר על אחד מהם , הוא כביש חוצה-שומרון .
מדוע אני מדבר על כביש חוצה-שומרון ?
כי יש לו גם היבט פוליטי .
אני מסיים במשפט אחד .
על-פי הוראתו של היושב-ראש , אני מסיים במשפט הזה .
אני מניח שמשרד הבינוי והשיכון עוסק גם בשאר הכבישים האדומים , שגם בהם יש להשקיע הרבה .
אני חושש שבנושא כביש חוצה-שומרון יהיו מניעים פוליטיים מסוימים אולי לא לפתח אותו , וצריך לדעת שאנשים מתים שם , לפחות פעם אחת בשבוע .
אני מבקש מאוד ממשרד השיכון לראות את קדושת חיי האדם לפני כל השיקולים האחרים .
תודה רבה .</text></doc><doc><name>האשם מחאמיד (חד"ש):</name><text>גברתי היושבת-ראש , כנסת נכבדה , יש מי שעדיין חושב שאפשר לרמות את כל הציבור כל הזמן ועל כן ממשיך להטעות את הציבור בישראל .
אני חייב לומר , שאין מנוס וחייבים לדעת בצורה ישירה וללא דרכים עקלקלות , שהבעיה האמיתית של ישראל היא לא בהתבטאויות של שרת החינוך , היא לא בהתבטאות זו או אחרת .
הבעיה העיקרית של מדינת ישראל היא הקונפליקט הערבי-ישראלי והפלשתיני-ישראלי .
חייבים גם לדעת , שאין פתרון לבעיותיה של ישראל בלי שלום , ושהשלום הוא הערובה לפתרון בעיותיה השונות של המדינה .
שלום פירושו שגשוג כלכלי , חברתי , מוסר בריא , ביטחון של אמת – פיסי ונפשי .
לשם כך יש לצאת מהמיתוס , ששטחים כבושים מהווים ביטחון למישהו בישראל .
מישהו חשב , שהגירוש אולי יפתור בעיה , ומצער שגם חלק מחברינו במרצ , או שרי מרצ הצביעו בעד הגירוש ולא הבינו את משמעות הדבר ואת גודל הטעות שהם עשו כאשר הצביעו בעד גירוש מאות פלשתינים ממולדתם .
מישהו חשב שבכך הוא יפתור בעיה , ולא ידע שבכך הוא מחריף את הבעיות הקיימות .
לכן יש למלא אחר החלטות האו"ם ולא לעמוד עם הראש בקיר נגד רצון כל אומות העולם .
נסיגה מהשטחים הכבושים , וחייבים להכיר בעובדה הזאת , היא אל"ף-בי"ת של כל התקדמות לקראת שלום .
העיקרון של נסיגה חייב להיות נכון לגבי כלל החזיתות , כולל השטחים הפלשתיניים שנכבשו בשנת 1967 .
חייבים גם לדעת , שאין פתרון נפרד .
כל פתרון על-פי הנוסח של קמפ-דייוויד לא יצלח , לא יביא שלום לאזור ולמדינת ישראל .
היות שאנחנו יודעים שכל המלחמות פרצו בגלל הבעיה הפלשתינית , כל עוד קיימת הבעיה הזאת , אין שלום באזור .
לשם כך , וכדי להגיע לשלום , דרושים אומץ לב ואחריות לאומית .
חייבים קודם כול להחזיר את המגורשים למולדתם , חייבים לומר בצורה אמיצה שיש לסגת מהשטחים הכבושים ולהכיר בזכויות הלאומיות של העם הפלשתיני להגדרה עצמית ולמדינה עצמאית משלו .
חייבים לעשות כל זאת על בסיס הכרה באש"ף , כנציגו הבלעדי והיחיד של העם הפלשתיני , הלגיטימי , של העם הפלשתיני , כי רק הוא מסוגל לעשות שלום עם ישראל , אחרת הממשלה הזאת תמשיך להתפתל מסביב לזנב .
בהזדמנות זאת אני חייב לברך – אני עושה את ההיפך ממה שעשו קודמי – אני חייב לברך את חברת הכנסת יעל דיין על אומץ הלב , האחריות , היושר והכנות שהיא גילתה ומגלה כאשר נפגשה עם אש"ף , עם יאסר ערפאת ראש אש"ף .
אני בטוח שבסופו של דבר גם אחרים , לא יהיה להם מנוס , גם הם ילכו בעקבותיה ויהיו חייבים לשבת עם אש"ף .
זוהי הדרך שהמנהיגים הישראלים בממשלה הזאת חייבים לנהוג בה כדי להגיע לשלום אמת כולל בין שני העמים , שנמאס להם מהסכסוך העקוב מדם .
אני מברך , כמובן , גם על ביטול הסעיף המטופש שמנע מפגשים עם אש"ף , כי צריך דו-שיח בין האויבים , בין אש"ף ובין ממשלת ישראל , חייבים להידבר .
כפי שאמר מרטין בובר : חייבים לבוא למצב של דיאלוג ולא מונולוג .
יש מי שרוצה לדמיין לעצמו , משחק ב " נדמה לי " , כאילו , מסתכל בראי וחושב שהוא מקיים דיאלוג .
הידברות עם אש"ף היא הדרך להגיע לשלום , למען הילדים הישראלים והפלשתינים .
זוהי הדרך הקצרה ואף היחידה להוציא את שני העמים , הכובש והנכבש , מהסבל הנמשך זה עשרות שנים .
אין אלטרנטיבה .
כוח הזרוע , הדיכוי והגירוש – לא רק שאינם פותרים , הם אף מחריפים את הבעיות .
אני בטוח שבסופו של דבר ייכון שלום המבוסס על מדינה פלשתינית בצד מדינת ישראל , על-ידי שיחות ישירות עם אש"ף ;
שייחתם בין ממשלת ישראל ובין אש"ף , אך לצערי הרב יעבור זמן רב כנראה עד שהממשלה הזאת תצא מהרמאות העצמית .
גברתי היושבת-ראש , בהצעות האי-אמון יש משום משיכה לאחור , והאלטרנטיבה לממשלה הקיימת גרועה יותר .
אך על אף התנגדות סיעת חד"ש , סיעתי , למטרת מציעי האי-אמון , התובעים יתר גירוש וטרנספר רחב יותר – לא נוכל להצביע אמון בממשלה , כאשר מדובר בעניין הגירוש המחבל בתהליך השלום , וכל עוד לא מילאה הממשלה הזאת אחר החלטת מועצת הביטחון התובעת את החזרת המגורשים .
על כן , סיעתנו תימנע בהצבעה על הצעת האי-אמון .
תודה רבה .
איפה אתה רוצה עוד ?
אדוני היושב-ראש , חברי הכנסת , אחרי ששמעתי את חבר הכנסת רון נחמן חשבתי שאין לי מה לומר , כי הוא דיבר על כך שהאוכלוסייה היהודית בארץ מופלית לרעה לעומת אום-אל-פחם או ערים ויישובים ערביים .
אני לא רוצה להאריך , אני חושב שהכול ברור .
השר דיבר על תכנון , ומה שדרוש היום זה לא תכנון אלא יותר ביצוע .
אנחנו יודעים שבמשך 44 שנים לפחות לגבי האוכלוסייה הערבית יש תכנון , יש הבטחות , ואני חושב שההבטחות הספיקו לנו .
עכשיו צריך יותר ביצוע .
היישובים הערביים סובלים ממחסור בשיכונים לזוגות צעירים , משום שאין קרקע זמינה לבנייה , וכאשר יש קרקע זמינה לבנייה אין תקציבים לבנות .
על-פי מה שנמסר לי , משכנתה הניתנת בעיר כמו אום-אל-פחם היא לא אותה משכנתה שאדם מקבל בעיר כמו תל-אביב או עפולה או נצרת-עילית , אף שגם אום-אל-פחם היא עיר , גם טייבה היא עיר וגם טירה היא עיר .
אינני יודע מהי הסיבה .
פעם היה שר בינוי שכתב לי , שבגלל צורת החיים אום-אל-פחם היא לא עירונית מספיק .
פתאום הוא הפך עצמו לסוציולוג והוא התחיל לדבר , לפי הקריטריונים שלו , שזאת עיר וזאת לא עיר .
יש אומרים , שעד שנת 2000 בסקטור הערבי בלבד יהיה צורך בכ-100,000 יחידות דיור , כדי שהתושבים הערבים יוכלו לחיות באופן נורמלי .
מפה אני רוצה לעבור לנושא הכבישים הראשיים שעכשיו דובר עליהם .
הכביש בין טייבה , טירה עד ראש-העין , ג'לג'וליה – אותו כביש , בעצם אפשר לקרוא לו " כביש המוות " , כי תמיד יש שם תאונות דרכים .
כבישים קיימים .
קח את הכביש של ואדי-עארה , מוסמוס , מועאוויה , אותם כפרים שלעומתם – משום-מה כל קיבוץ , כל מושב , כל יישוב יש אליו איזו פנייה ימינה , פנייה שמאלה , סרטוט לבן .
באותם כפרים – אפילו על הכבישים אין סרטוט של נתיב ימני , נתיב שמאלי , נתיב שנותן סימן כלשהו לכיוון , כאילו הם לא קיימים , ולכן נגרמות התאונות האלה .
אין , כי שם לא חוצים .
הם לא מספיקים לחצות אותו .
אדוני היושב-ראש , אינני רוצה לדבר על בעיה כאובה , שבמדינת ישראל עוד קיימים מחנות פליטים .
יש מחנות פליטים במדינת ישראל .
אני לא אשכח את המראה של אותם , מה שנקרא " כפרי ה - 40". איך אפשר לסבול ?
אני אומר : בסדר , זה עניינו של משרד הפנים , אבל למשרד השיכון יש בזה איזה חלק , לפחות לתת להם תוואי של דרך , קצת כורכר , כדי שאמבולנס יוכל להעביר אשה בהיריון לבית-חולים .
כביש מס' 6 שעובר מהגליל , מהצפון אל הדרום דרך המשולש , כביש שעובר לרוחב של כ - 500 מטר , שפשוט מאוד קוטע אדמות חקלאיות .
כן , חצי קילומטר רוחב .
איפה יכול דבר כזה לקרות ?
זה קוטע קרקעות , מחלק את החלקות בצורה לא אפקטיבית .
בשביל מי צריך את זה ?
בסופו של דבר אני גם רוצה לדבר על שבעת הכוכבים , אותה תוכנית של השר שרון
שלך ושל השר שרון , אשר כוונתה היתה בעצם ייהוד ולא פיתוח .
אני לא נגד פיתוח , אני בעד פיתוח האזור לכלל האזרחים , אבל כאשר לא מביאים בחשבון כלל שיש עוד אזרחים , אחרים , שאתם אולי כדאי לדבר ואתם כדאי להתייעץ , אני חושב שזה מעשה לא נכון .
אני גר שם .
אתך התייעצו , אתה בכוכב-יאיר , התייעצו אתך .
אינני מבין מדוע ראש עיריית אום-אל-פחם , או ראש מועצת ערערה , לא דיברו אתו על זה .
לא נתנו לו לדעת , כאשר ב - 2 בדצמבר 1990 , כאשר אושרה התוכנית הזאת , פתאום שמענו עליה בתקשורת .
למה ?
אדוני היושב-ראש
במלים אחרות , אדוני היושב-ראש , אנחנו כאילו החלק הנעדר בתכנון – ומלה אחת על הערים המעורבות , יפו ועכו .
ביקרתי בעכו וראיתי שם חיים של בני אדם , שאינני יכול לקרוא להם חיים של בני אדם .
ראיתי שם עכברים , עכברושים בכל מקום , ואינני מבין איך אנשים יכולים לחיות שם , בתוך בתים רעועים שלא מתאימים למדינה מתוקנת .
מלה אחרונה , אדוני היושב-ראש .
כאשר אין שוויון – ודאי שיש ניכור , וניכור מביא לקיטוב .
יש מקום לעבודה רבה .
אני מאמין שיש רצון , אך לא ברצון לבדו יחיה האדם .
זה לא מספיק , דרושים שינויים מרחיקים-לכת במדיניות הממשלה ומשרד הבינוי והשיכון .
תודה רבה , אדוני .</text></doc><doc><name>סגנית מזכיר הכנסת ש' כרם:</name><text>ברשות היושבת-ראש , הנני מתכבדת להודיע , כי הונחה היום על שולחן הכנסת :
לקריאה שנייה ולקריאה שלישית – הצעת חוק לתיקון פקודת התעבורה ( מס' 30 ) , התשנ"ג – 1993 , שהחזירה ועדת הכלכלה .
ועוד הונחה מטעם ועדת הכנסת החלטת גמלאות לנושאי משרה ברשויות השלטון ( חברי הכנסת ושאיריהם ) ( תיקון מס' 2 ) , התשנ"ג – 1993 .
תודה .</text></doc><doc><name>טלב אלסאנע (מד"ע):</name><text>גברתי היושבת-ראש , כנסת נכבדה , אומנם בהמלצות ועדת המנכ"לים בראשותו של מר שבס יש משום מפנה חיובי , אולם אין במפנה זה פתרון ממצה לבעיותיהן של הרשויות הערביות , אשר האבטלה מכה בהן ללא רחמים .
בהמלצות ועדת המנכ"לים נכללו כאזור עדיפות א' מספר מועט מאוד של יישובים ערביים , ומספר תושביהם איננו עולה על 10,000 .
היישובים הערביים במשולש , הסובלים משיעור גבוה של אבטלה ומהעדר מקורות תעסוקה , לא נכללו כלל בסיווג זה , ולא היה בהמלצות כל ניסיון למצוא פתרון צודק לבעיית האבטלה ביישובים אלה .
גישה זו ליישובים הערביים במשולש , שאין בהם כלל אזורי תעשייה או מקורות תעסוקה , כאילו הם מקבילים ליישובים במרכז הארץ , יוצרת עיוות אשר יש לפעול לתיקונו המיידי .
היישובים הבדואיים הנמצאים בשלבים התחלתיים של פיתוחם לא זכו לסיווג כאזור עדיפות א' , אף שהיישובים האלה סובלים ממחסור בשירותים הבסיסיים , כמו כבישי גישה , חיבור לרשת חשמל , טלפון ושירותים רפואיים .
ביישובים הבדואיים קיים מחסור במורים מוסמכים ובעובדים סוציאליים , וללא תמריצים מתאימים לא ניתן יהיה למשוך מורים ועובדים סוציאליים לאזור זה .
לי לא נהירה ולא ברורה הסיבה לכך שהיישובים נתיבות ואופקים , ואפילו שובל , הסמוך ליישוב רהט , מוכרים כאזור עדיפות א' , ואילו רהט , היישוב הבדואי הגדול בנגב , הוענק לו מעמד של אזור עדיפות ב' בלבד .
יש לפעול גם להחזרת מינהל הפיתוח ולריכוז סמכויות בידיו , לרבות שילובם של נציגים ערבים , על מנת להביא לפיתוח ולתכנון מתאימים ביישובים הבדואיים בנגב , להאיץ את תהליכי הפיתוח , לרבות הקמת יישובים חקלאיים , ולו כדי לפתור את בעיות התכנון והבנייה , בהעדר מקורות תעסוקה ביישובים האלה .
יש לפעול לפתרון בעייתם של היישובים הלא-מוכרים .
גברתי היושבת-ראש , העולם תוהה , מה קורה לממשלת ישראל , על-פי איזה מנדט נבחרה , האם נבחרה על מנדט של ממשלת גירוש ודיכוי או על מנדט של שלום ושינוי סדרי עדיפויות .
עצם העובדה כי הטרנספריסטים מוחאים לה כף – אומרת דורשני .
אילו היה הציבור חפץ באמת במדיניות של גירוש , של המשך הדיכוי , של המשך הכיבוש , בוודאי היתה לו כתובת אחרת .
אולם , כגודל התקוות , גודל האכזבות .
ממשלה אשר הבטיחה הרים וגבעות וטיפחה תקוות התגלתה עד כה כאכזבה גדולה .
ראש הממשלה ממשיך לשמור על מדיניות שב ואל תעשה , מדיניות קודמו מר שמיר , בכל הנוגע לקידום המשא-ומתן עם המשלחת הפלשתינית .
נכזבה תקוותנו לפריצת דרך או לצעד אמיץ בכיוון החיובי , המצביע על שיעור קומה .
מר רבין מציג בפנינו דוגמה למופת של מנהיג הסובל מפחד מפני העם , ודוגמה לאופן שבו מנהיג יכול להוביל את עצמו למלכוד עצמי .
בצעד חסר תקדים באכזריותו החליטה ממשלת ישראל על חטיפתם וגירושם של מאות פלשתינים ללא אשמה , ללא משפט , ותוך הפרה בוטה של אמנת ז'נבה הרביעית , אשר נערכה עקב המעשים הנוראים של הנאצים בגרמניה .
נטילתם באישון לילה , תוך ניסיון לעקוף את בג"ץ , בלי להסביר להם שהולכים לגרש אותם – אני רואה בזה חטיפה .
ממשלה צריכה להתנהג כממשלה .
חטיפה היא המלה המתאימה לאותו מבצע , שנעשה בלי להסביר , בלי לתת הזדמנות להתגונן , בלי לשאול את דעתם .
עצם ההקבלה שעשה ראש הממשלה , כי חוטפיו של טולדנו לא נתנו לו הזדמנות , זה אומר
אף אחד לא מגן על ה " חמאס " , אנחנו באים להגן על רמת המוסר והחוק במדינה .
לא צריך להצדיק כל מעשה נפשע בטענה שה"חמאס "
יש חוק , וצריך להגן על החוק ולשמור על ערכים במדינה .
אם חבר הכנסת רוצה לשאול , אני מוכן להקשיב לשאלה , אבל לא בצעקות .
יש סחף .
הדבר מתחיל עם " חמאס " , עובר ל " פתח " , זה עובר למתנגדים מהשמאל , זה מתקדם הלאה , ואם שותקים בפעם הראשונה ושותקים בפעם השנייה , כשיגיע תורם של אחרים כבר לא יהיה מי שירים קול צעקה .
יש שלטון חוק .
החוק הוא לא מגבלה , החוק הוא לא מכשול .
החוק נחקק על-ידי הכנסת הזאת .
צריך לכבד את שלטון החוק .
אסור לעשות מעשה של גנבה , כגנבים בלילה , לקחת אנשים באישון לילה ולנסות לזרוק אותם בדרום-לבנון , בלי שהם יודעים כלל שהולכים להוביל אותם לדרום-לבנון .
יש שלטון חוק , צריכים לפעול לפי החוק .
אתה מדבר על מדינה או על כנופיה ?
אם אתה רוצה מדינה , יש שלטון של חוק , יש בתי-משפט ;
אם אתה רוצה להתנהג כאילו מדובר בכנופיה , זה משהו אחר .
אני קורא לממשלת ישראל להביא אותם , להעמיד אותם לדין , להגיש נגדם כתבי אישום , אם יש , למצות עמם את חומרת הדין , אם ביצעו כל מעשה .
בכלל לא הוכח כל קשר .
בכלל לא הוגש נגדם כל כתב אישום .
בכלל לא נחקרו על עבירה כלשהי .
יש ביניהם אנשים שמעולם לא זומנו אפילו לחקירה , לא מעצר מינהלי , לא זומנו לחקירה – מה הפשע שלהם ?
המלה " חמאס " זו מלה קולקטיבית .
זה כמו חבית ללא תחתית .
אי-אפשר להגיד " חמאס " ולזרוק הכול לתוך החבית הזאת .
המעשה מהווה הפרה של עקרונות יסוד , של כללי הצדק הטבעי בישראל , והממשלה במעשיה העמידה את המערכת השיפוטית בפני עובדות מוגמרות .
העם אומנם עלה על הגל הזה של הצעדים הקיצוניים , צעדים שאין להם כל זכות קיום במדינת חוק , ומר רבין נגרר אחרי העם .
עכשיו הוא נדרש להמשיך ולספק את היצרים האלה , ועל-ידי כך נוצר מלכוד עצמי אשר מזין את עצמו , אף שכל בר-דעת יודע כי החלטת הגירוש היא החלטה אבסורדית , לא אנושית , לא חוקית , והיא מסבכת את ישראל ומסבכת את הסכסוך הערבי-הישראלי , המסובך בלאו הכי .
כמו שכל המעצרים המינהליים , מדיניות שבירת העצמות , לא פתרו את הבעיה – כך גם גירושם של מאות פלשתינים לא יפתור את המשך המאבק , כי הבעיה איננה בעייתם של מאות או אלפי פלשתינים אלא בעייתו של עם שלם
אם אתם מאמצים את דברי , אנחנו חזית אחת .
שכל רצונו לשים קץ לכיבוש והגשמת זכותו לעצמאות כשאר העמים בעולם .
החלטת הגירוש רק מחממת את האווירה , מגבירה את מעשי האלימות , מגדילה את מאזן שפיכות הדמים ומציבה מחסום רציני בתהליך השלום , אשר קשה מאוד לדלג מעליו .
ציפינו לחידושים
גברתי , עוד לא התחלתי .
אני הכנתי נאום לשש-שבע דקות .
ציפינו לחידושים ולשינויים בממשלת רבין , ומה קיבלנו ?
הפגזת בתים של אוכלוסייה אזרחית בטילים נגד טנקים וכן צווי גירוש המוניים .
האם לשינוי זה ייחלנו ?
האם למדיניות זו ציפינו ?
החלטת הממשלה פגעה קשות במערכת השיפוט .
בפועל הממשלה אנסה את בג"ץ , אשר נאלץ להשלים עם האונס ולהעטות עליו מעטה דק של לגיטימציה .
בג"ץ נאלץ להתפתל כדי להשאיר את המגורשים בדרום-לבנון , אולם ביטל את הרעיון המפלצתי של גירוש המוני בלי לתת למגורשים הזדמנות להשמיע את דבריהם .
אף שהממשלה עשתה מעשים נוראים ששום מדינה בעולם
בעידן החדש
אני לא מבין , יש לי עשר דקות , לא נותנים לי לדבר .
זו זכותי .
אף שהממשלה עושה מעשים נוראים ששום מדינה בעולם , בעידן החדש , לא מרשה לעצמה כמותם , היא מרשה לעצמה לבוא בטענות לכל העולם שלא משתף עמה פעולה .
אפילו מזכיר מועצת הביטחון , המופקד על החוק הבין-לאומי
מזכיר מועצת הביטחון
מזכיר מועצת הביטחון מופקד על החוק
הבין-לאומי , אולם למרות זאת הוא זוכה לביקורת , כי הוא לא מוחא כף ולא יוצא מגדרו בקריאות עידוד בגין צעד הגירושון ההמוני של ממשלת ישראל .
העולם השתנה , מועצת הביטחון האימפוטנטית חלפה מן העולם , ומדינת ישראל לא השתנתה .
היא עלולה לשלם מחיר כבד , משום שאינה קוראת את המפה הפוליטית העולמית .
ארצות-הברית , אשר רשמה לעצמה הישג בהשגת האחדות הבין-לאומית , לא היא תהיה המדינה הראשונה שתבעט באחדות זאת על-ידי הטלת וטו .
אם וכאשר תעשה זאת , תאבד את אמינותה בעיני העולם ותתגלה במערומיה כמדינה הנוקטת קנה מידה כפול בכל הנוגע לסכסוך הערבי-הישראלי .
גברתי , המשפט האחרון : אני קורא לראש הממשלה לגלות אחריות ואומץ לב ציבורי ולהורות על החזרת המגורשים והעמדתם למשפט , כדי להשיג פריצת דרך בתהליך השלום .
אני קורא להפסיק ללכת עם הראש בקיר ולהכיר בעובדה המוחלטת , באקסיומה הפוליטית , כי אש"ף הוא הסמכות הפלשתינית העליונה , ועל פיו יישק דבר .
ממשלת ישראל חייבת ליצור קשר ישיר עם אש"ף , לקידום תהליך השלום .
בהזדמנות זו אני מברך את חברת הכנסת יעל דיין , ואני מקווה כי ממשלת ישראל תלך בדרכה .
תודה רבה .
זו גזענות לשמה .
הולכים להחזיר את המגורשים .
אדוני היושב-ראש , חברי הכנסת הנוכחים , מאחר שהשר איננו , ברצוני להפנות נקודות ספציפיות לכבוד הרב גמליאל , סגן שר השיכון , כדי שירשום אותן וייקח אותן לתשומת לבו .
בחודש ספטמבר התקבלה החלטה מוטעית – לפזר את המינהלת לקידום הבדואים בנגב .
זו היתה החלטה מוטעית מיסודה , מאחר שאם כל אחד יתחיל להתרוצץ במשרדי הממשלה השונים , יחלפו שנים ולא יחל שום פיתוח .
בלאו הכי הפיתוח מתעכב , גם כשיש מינהלת ויש גוף הממקד ומרכז את סמכויותיה .
הייתי מבקש להחזיר את המינהלת , או המינהל , לביצוע , לחזק אותה , לשלב בה נציגים בדואים , כדי שיהיו שותפים בתכנון , ולא נציגים פוליטיים , שיח'ים שכל מטרתם לצבור כוח פוליטי , אלא אנשים אקדמאים מוכשרים שיכולים לתרום במחשבה ובתכנון ולסייע בשילוב ובקידום היישוב שאין לאוכלוסייה הבדואית .
דבר שני – אני מבקש לשקול את אימוץ חוק השלום , חוק פיצוי מפוני סיני , מאחר שהוא מקנה סמכויות ומקנה כוח .
היתה החלטה של הממשלה , בחודש מרס 1992 , אבל היא לא לבשה מעטה של חקיקה .
אני מבקש להקנות למינהלת , או למינהל הביצוע , סמכויות חקיקה , על מנת שיפעל גם בעניינים של תכנון ובנייה .
ביישובים רבים אין תכנון כבישים .
אני מבקש שמשרד השיכון יפעל ביישובים הערביים וייטול חלק בתכנון הכבישים הפנימיים בתוך היישובים הערביים .
קיימות טענות נגד משרד השיכון על כך שהוגשו תוכניות לפני יותר מעשרה חודשים , הן לא נדונו , ולא ננקטה שום פעולה לגבי היישובים הבדואיים בנגב .
מאחר שמדובר באנשים שלא זכו בשום טיפול , אף שהם אזרחי המדינה בסופו של דבר , המנסים להשתלב בחיי המדינה ולתרום את חלקם , אני מבקש לתת להם קצת תשומת לב ולפעול כדי לבדוק את התוכניות האלה ולאשר אותן .
קיימת טענה נוספת , שהיו כמה הזמנות לשר השיכון לביקורים ביישובים הבדואיים בנגב , שלא נענו .
לכן , אנא .
אני מבקש גם לשקול אפשרות של צירוף יישובים נוספים , מעבר לשבעת היישובים הקיימים .
אין שום סיבה לדחוס את התושבים בשבעה יישובים .
זה לא מספר שהוא תורה מסיני .
המספר שבע איננו מחייב .
הוא אפשרי .
אבל מדובר ב - 80,000 תושבים , שאפשר ליישב אותם בתשעה או בעשרה יישובים , ואז אין צורך לעקור אותם , עם כל התוצאות השליליות של עקירת תושבים , מאות משפחות ויישובים שלמים , על מנת להעביר אותם ליישוב קיים .
אני חושב שלזה יש תוצאות הרות-אסון , וההפסד גדול הרבה יותר מהרווח .
אני מבקש לשקול אפשרות של צירוף יישובים , מעבר לשבעת היישובים הקיימים .
על-ידי זה ניתן לחסוך את הסכנות המרחיקות-לכת והשליליות שעלולות לנבוע מעקירה של תושבים רבים על מנת לדחוס אותם אל תוך שבעה יישובים .
יש לשקול אפשרות של הקמת יישובים חקלאיים , ולו יישוב אחד בתור דוגמה וניסיון .
אם אותו יישוב יצליח – הוא יכול להוות גם מקור תעסוקה , גם מקור הכנסה למדינה , והוא גם יפתור בעיה של מגורים לתושבים רבים .
בערים המעורבות השכונות הערביות סובלות מהזנחה .
הייתי לא אחת ביפו .
הייתי בלוד .
הייתי בעכו .
הייתי בוואדי-ניסנס בחיפה .
אין שום סיבה שאדם שייכנס לשכונה ערבית ידע מראש שהוא נכנס לשכונה ערבית מוזנחת , וללא טיפול נאות .
אני מבקש לצרף את השכונות הערביות בערים המעורבות לפרויקט שיקום השכונות .
מדובר גם בצורה הוויזואלית של העיר , ותושבי השכונות האלה הם גם חלק מאזרחי המדינה .
לגבי ירושלים – אדוני סגן השר , קיימת מצוקה בקרב האוכלוסייה הערבית בירושלים המזרחית .
יש שם בעיה רצינית של צפיפות , העדר דיור והעדר תכנון ופיתוח של שכונות שבהן מתגוררת אוכלוסייה ערבית .
אני מבקש לפעול לפתרון הבעיה הזאת .
אין צורך שהפיתוח ילבש צורה פוליטית , היינו , שכשמדובר ביהודים כן דואגים לפיתוח שכונות , ואילו לאוכלוסייה הערבית עושים טרנספר סמוי , על-ידי העדר פיתוח שכונות מתאימות למגוריהם ולאכלוסם .
תודה רבה .</text></doc><doc><name>חיים קופמן (הליכוד):</name><text>תזכיר לחברים שלך .
זה קורה אצלכם יום יום .
אצלכם השר עוזי ברעם מדבר עם השר ליבאי .
אתה נראה כמו יתום .
זו איפה ואיפה .
בינתיים הדרוזים מפגינים .
הדרוזים מפגינים .
תביא את סאלח טריף ותשמע מה הוא אומר .
אם אתם תהיו חמש שנים בממשלה – לא תהיה מדינה .
לא תישאר מדינה .
היא תימחק .
במעלות
אני לא מכיר ?
איך אתה לא מתבייש ?</text></doc><doc><name>חיים דיין (צומת):</name><text>אני מוכן שתגיד לי יהודי כל הזמן .
מה קרה ?
תגיד לי יהודי .</text></doc><doc><name>אריאל שרון (הליכוד):</name><text>אתה קופחת ?
אני שואל אותך , אתה קופחת ?
מה שאנחנו עשינו אצלך .
לא בניתם בית .
לא נטעתם עץ .
לא סידרתם מקום עבודה אחד .
מה קרה במעלות ?
בנייה ערבית הפסקתם ?
בוואדי-עארה הפסקתם , בעכו הפסקתם .
אל תתחייב יתר על המידה .</text></doc><doc><name>עבד - אלוהב דראושה (מד"ע):</name><text>חבר הכנסת אריק שרון , תפסיק עם ההערות הגזעניות .
כל הזמן יש לך רק ערבים בראש .
מה זה ערבים ?
אתה לא מתבייש בכלל .
מה זה כל הזמן ערבים ?
זאת הערה גזענית .
כבר העירו לחברי הכנסת שאסור להשתמש בהערות גזעניות .
חבר הכנסת שרון חוזר עוד הפעם על הערה גזענית .
אני מבקש שהוא יחזור בו מהדברים האומללים והגזעניים הללו .
שיצא בביקורת אישית עלי ;
אבל מה זה ערבים כל הזמן ?
אני גאה שאני ערבי .
אין להשמיע הערות גזעניות .
היושב-ראש , פרופסור שבח וייס , כבר העיר לחברי הכנסת מהימין .
וחבר הכנסת שרון חוזר עוד הפעם על הערה גזענית .
שיתקיף אותי , שיתקיף את החזית הדמוקרטית , אבל לא ערבים כערבים .
לא להתקיף ערבים כערבים .
מה היית אומר אילו אמרו על יהודים כיהודים משהו ?
או על יהודים מארצות-הברית ?
מה היית אומר ?
אתה מסכים לזה ?
אני מוכן לצאת .
תוציאי אותי
אי-אפשר לשתוק על הערות גזעניות .
הוא צריך לחזור בו מההערות הללו .
אבל לא להשמיץ .
גברתי היושבת-ראש , כבוד השר , קודם כול אני רוצה להודות לך על שהזכרת בדבריך את הסקטור הערבי ואת הצרכים שלו .
כמי שער לבעיות הללו , אני רוצה לשאול אותך : מה התקציב שמשרדך מקציב השנה לסקטור הערבי והדרוזי ?
אני רוצה לשאול , מה הם הפרויקטים הממשיים , העיקריים , שמשרד הבינוי והשיכון יבצע השנה בסקטור הערבי , ובכלל זה הדרוזי , ובמיוחד נוכח הבעיות הייחודיות הקשות של הנגב ?
מה מתכוון כבוד השר לעשות השנה לפתרון בעיות אלה ?
הערה אחרונה , בתשובה שקיבלתי ממך הובטח שיימצא פתרון בתקציב 1993 לבעיית חיבור שני הצדדים של כפר מוסמוס , על-ידי מנהרה שתקשר אותם .
אני רוצה לשאול את כבוד השר , מתי תבוצע התוכנית הזאת ?
כבר נפלו 24 חללים כתוצאה מתאונות דרכים , ולאחרונה , רק לפני שבוע , נפגעה אשה .
וכל זה מפני שלא קיים גשר ולא קיימת מנהרה .
בדיחה לא מוצלחת .
אתה אומר בצחוק או ברצינות ?
אריאל לבד קיבלה יותר מכל</text></doc><doc><name>יעקב שפי (העבודה):</name><text>גברתי היושבת-ראש , חברי הכנסת , שתי הצעות אי-אמון עומדות בפנינו הערב .
אתייחס להצעת הליכוד בדבר תפקודה של הממשלה .
בדבריהם של אנשי האופוזיציה נשמעו הערות בדבר תפקוד הממשלה , בנושא מערכת היחסים בין השרים ;
מה אמר ראש הממשלה ומה אמרו שרים זה לזה .
האינפורמציה מלוקטת מהתקשורת .
נראה שזיכרונם של אנשי האופוזיציה קצר ביותר .
הביקורת הנוספת היא בדבר אי-הצלחת הממשלה בנושאים שונים , ובמיוחד בנושא תהליך השלום ובנושאים הכלכליים .
מי שמגיש בסיטונות הצעות אי-אמון נגד הממשלה ונופל פעם אחר פעם גורם נזק לא רק לעצמו אלא גם לעם ישראל , המצפה לפתרון הבעיות העומדות בפנינו .
הביקורת בנושא הגירוש משחקת לידי אויבינו ומחלישה את עמדותינו .
אלה המבקרים היום היו אלה שבירכו את הממשלה על צעדה הנועז , אף-על-פי שלהם לא היה אומץ לבצע מעשה שכזה .
הגירוש גרם להחלשה של מאבק ה " חמאס " בנו , והראיה – היום הם מנסים לשקם את הפגיעה הקשה בהם באמצעות אזרחים אמריקנים , ואלה נעצרו על-ידי השב"כ בחשד לסיוע ל " חמאס " .
בבחירות האחרונות קיבלנו את אמון העם , ואנחנו מבצעים את שהתחייבנו לו , תוך שינוי סדר העדיפויות הלאומי .
אך האופוזיציה מנסה להכשיל את הפעילות בלי כל קשר לרצון רוב רובו של העם .
במסגרת שינוי סדרי העדיפויות ניתנת כיום עדיפות במסגרת דוח-שבס ליישובי הנגב , הבקעה והגליל .
כפי שבעת משבר ברלין השני , בתחילת שנות ה - 60 , יצא נשיא ארצות-הברית דאז , ג'ון קנדי , והצהיר הצהרת תמיכה באומרו : " אני ברלינאי " , צריכים אנו לומר : " אני מצפת " , כמלות השיר שכמעט נשכח .
לכן ביקשתי מראש הממשלה לכנס את ישיבות הממשלה פעם בצפת , בירת הגליל , ופעם בבאר-שבע , בירת הנגב .
וזאת מתוך ביטוי למחויבות הממשלה לפיתוח אזורים אלה בראש סדר העדיפויות הלאומי של ישראל .
גם אם יחזרו דוברי האופוזיציה על ביטויים שהופנו לעברם בעבר וינסו לערער את יציבות הממשלה הנוכחית , הם לא יצליחו .
העם בחר לכנסת מפלגות שמרכיבות את הממשלה לתקופה של ארבע שנים .
מי שמנסה לעורר רושם
מי שמנסה לעורר רושם שהממשלה לא עושה מספיק – טועה ומטעה .
תהליך השלום לא יגיע לסיום בתוך חודשים ספורים .
מלחמה באבטלה לא תישא פירות , אלא רק אם תיבנה תשתית , ייבנו מפעלים חדשים , ורעיונות שהיו בבחינת תוכנית-מגירה יוצאו אל הפועל , וכל זה דורש זמן .
יצירת מקום עבודה חדש ברמה טכנולוגית גבוהה – וזה בדיוק מה שנחוץ לנו – דורשת כשנתיים .
הממשלה הקודמת לא עשתה די בתחום זה , וכיום הם מנסים לעורר את הרושם , שגם ממשלה זו לא תפעל .
גברתי היושבת-ראש , חברי הכנסת , יש טיפול אינטנסיבי הן בבעיות חוץ וביטחון והן בנושאים הכלכליים בכלל ובמלחמה באבטלה בפרט .
לכן יש לדחות את הצעת האי-אמון ולאפשר לממשלה , שרוב העם תמך ותומך בה , לממש את מצעה .
את החשבון הסופי נעשה כולנו בעוד ארבע שנים ;
גם אנו , חברי הכנסת , וגם העם בישראל .
תודה רבה .</text></doc><doc><name>יהושע מצא (הליכוד):</name><text>על איזו ממשלה אתה מצביע עכשיו ?</text></doc><doc><name>שר הבינוי והשיכון ב' בן - אליעזר:</name><text>להלן תגובתי : אומנם הוגשה בקשה מטעם העמותה לתכנון חטיבת הקרקע .
בקשה זו אושרה על-ידי הוועדה לפטור ממכרז בישיבתה מיום 7 בספטמבר 1992 .
לאחר אישור התכנון תוקצה הקרקע על-פי נוהלי המינהל .
ההרשאה לתכנון מתייחסת לחטיבת קרקע בגודל כ - 200 דונם אדמות מדינה , הנמצאת מדרום לכביש הכניסה לנווה-שלום , בסמיכות לאתר המכונה במפות " חירבת אבימור". גבולות הקרקע ייקבעו לאחר אישור תוכנית בניין עיר על-ידי ועדת התכנון .
נושא השמות אינו בתחום ידיעתנו או טיפולנו .
על שמות היישובים מכריזה ועדת השמות הממלכתית .
אני מתכבד להשיב על שאילתא מס' 433 של חבר הכנסת שאול עמור , מיום 19 בינואר 1993 , בנושא מנהלת ההוסטל לקשישים ביבנה :
3-1 .
חברת " עמידר " שותפה בהפעלת 12 אתרי דיור מוגן לקשיש ברחבי הארץ .
אולם ההוסטל ביבנה הינו היחיד שבו העסיקה " עמידר " במשך שבע שנים אם-בית במשרה מלאה , אף שזו משימה שאיננה באחריות " עמידר " , וזאת בהתחשב במצבו המיוחד של האתר ובבקשותיה החוזרות של העירייה .
כל יתר ההוסטלים בארץ מנוהלים על-ידי הרשויות המקומיות או עמותות למען הקשיש .
לאחרונה נאלצה חברת " עמידר " לבצע צמצומים , ובמסגרתם הסתיימה עבודתה של אם-הבית .
הודעה על כך נמסרה לראש העירייה , לסגנו ולבעלי תפקידים אחרים בעירייה .
לדעתי , מתפקידה של המחלקה לשירותים חברתיים ברשות המקומית לטפל בקשישים ולתת מענה להעסקת העובדים בהוסטלים .
לצערי הגדול , בעלי התפקידים בעירייה דחו את פניית " עמידר " בנושא וכן את פניות ועד קשישי ההוסטל .
יודגש שוב , שתחום זה אינו באחריות " עמידר " .
גברתי היושבת-ראש , כנסת נכבדה , תוכנית העבודה של משרד הבינוי והשיכון לשנת 1993 אינה משוחררת מאילוצי העבר .
לכן עלי לפתוח בסקירת העבר במסגרת דיון זה .
כ - 80 % מכלל המקורות התקציביים לפעולות בנייה שהועמדו לרשות המשרד מיועדים , לצערי הגדול , לתשלומים עבור בניית העבר .
סכומים אלה ישולמו לגורמי ענף הבנייה בגין בנייה , אשר ברור כי היתה מיותרת .
על פעולות הסיוע אנו שומרים מכל משמר , במקום להקדיש את מלוא תשומת הלב והמשאבים החומריים לפתרון שאלות הדיור של הציבור הרחב כולו .
אנו נאלצים – ואני אומר זאת בצער – גם בשנת 1993 להשקיע חלק ניכר מהמשאבים הפנויים בפירוק הבעיה שהותירה אחריה הממשלה הקודמת .
אני רוצה להזכיר , גברתי היושבת-ראש , כי בעת שהחליטה הממשלה הקודמת על בנייה מוגזמת זו היו בידיה ראיות מוצקות לכך , כי יש בארץ יותר מ - 100,000 דירות ריקות , המספיקות לקליטת כחצי מיליון עולים .
למרות זאת התעלמה הממשלה מעובדות אלו והחליטה אז על בניית דירות באחריות התקציב , על רכישת קרוונים ומגורונים ועל התקשרויות מסיביות עם קבלנים זרים .
מייד לאחר השבעת הממשלה הנוכחית פעלנו להפסקת בנייה בהיקף רחב ככל האפשר .
נוכחנו , לצערנו , כי גם בשבועות האחרונים לפני כניסתנו לתפקיד היתה הפעלת בנייה מזורזת בכל רחבי הארץ , זאת במטרה " לקבוע עובדות". עובדות נוספות לא נקבעו , אולם הגדילו בכך את הנזק הכספי .
אולם , אין לתמוה על פעולה זו .
כבר בראשית שנת 1991 , משהתברר לכול כי אין צורך בבנייה בהיקף כה רחב , המשיכה הממשלה הקודמת ביתר שאת בפעילות הבנייה , ואת מירב הדירות מיקמו באזורים שביטאו העדפה פוליטית ולא צורך בדיור .
משרד הבינוי והשיכון יתמודד בכל הכלים העומדים לרשותו עם בניית העבר .
אנו מתכוונים להקפיד , כי תימנע החרפת הבעיה החברתית הנובעת מבנייה זו , ובמיוחד באתרי המגורונים והקרוונים .
אנו נעשה כל מאמץ כדי שכושר הייצור של ענף הבנייה ייפגע מעט ככל האפשר .
המשק הישראלי יזדקק לכושר ייצור זה בשנים הקרובות .
משרד הבינוי והשיכון יתמקד במאמצים להביא לשיפור ולשכלול של ענף הבנייה , במגמה לגרום להוזלת מחירי הדירות .
אסור להשלים עם מצב שבו על זוג צעיר לשלם שמונה שנות הכנסה מלאות , כדי לרכוש דירה צנועה .
יחס כה גבוה אינו מקובל במדינות המפותחות , שאנו רוצים להימנות עמן .
לא ייתכן שהחברה הישראלית תטיל קנס כה כבד על המשפחות החדשות הנוצרות בה .
גברתי היושבת-ראש , המדיניות המכוונת לשכלול ענף הבנייה תתמקד בפתיחת צווארי בקבוק עיקריים , אשר עצם קיומם משפיע על יוקר הדירות .
האמצעים שיופעלו כוללים את הדברים הבאים :
ראשית , שחרור קרקעות לבנייה , באמצעות מינהל מקרקעי ישראל .
קרקעות אלו ישוחררו בעיקר לבנייה הפרטית .
לא יתקיים עוד מצב שבו לבנייה הפרטית אין נגישות למרבית המלאי הקרקעי במדינה .
הנושא השני הוא פישוט חוקי התכנון וההליכים הנהוגים על-פיהם .
פישוט זה יחליף את חוק הוראת השעה לבנייה למגורים ולתעשייה .
הנושא השלישי , בחינה ופישוט של תקני הבנייה והתקנים של חומרי הבנייה .
לתקנים אלו השפעה ניכרת על מחירי הדירות , ובדעתנו לפשט את התקנים בלי לפגוע בטיב המוצר .
הנושא הרביעי , מיסוי הבנייה .
בדעת המשרד לבחון גם את שאלות מיסוי הבנייה , אשר לו השפעות ניכרות על מחירי הדירות , ולהביא הצעותיו למשרדי האוצר והפנים .
הנושא האחרון , שיפור שיטות הייצור בענף הבנייה .
אני מאמין , כי מיצוי הפעולות בתחומים עיקריים אלה יביא להוזלה משמעותית של הדירות עוד במהלך קדנציה זו .
בתחום החברתי , תוכנית העבודה של המשרד כוללת העמקה מסיבית של פעילות שיקום השכונות , בתחום השיקום הפיסי ובתחום השיקום החברתי .
תקציבי הפעולה לשיקום השכונות גדלו בשנת 1993 גידול משמעותי , ונוסף על כך הוגברה הפעולה של השלמת תשתיות ופיתוח בשכונות ותיקות .
משרד הבינוי והשיכון מתגבר במידה רבה ביותר את סלילת הכבישים באמצעות מע"צ .
השנה , כמוה גם בשנים הבאות , נדמה לי שהולכת להיות התמורה הגדולה ביותר מאז קום המדינה בתחום זה .
העדיפות הניתנת לנושא התשתית באה לידי ביטוי לא רק בגידול התקציב , אלא גם בהפניית עיקר הפעילות לפתרון בעיות תחבורתיות .
פרויקט הכבישים המרכזי הוא כביש מס' 6 , חוצה-ישראל .
בימים אלה מוקמת החברה הממשלתית , שתפקידה יהיה לרכז את כל ההכנות לסלילת הכביש , אשר ימומן על-ידי הון פרטי .
משרד הבינוי והשיכון תגבר את פעולות התשתית לאוכלוסייה הערבית .
כך מתכוון המשרד גם לסייע בהכנת מלאי תשתית לבינוי ביישובים הערביים .
על אף נטל העבר הכבד הרובץ על המשרד , אנחנו מתכוונים לשים דגש מרכזי בתוכניות העבודה על שיפור ושכלול ענף הבנייה , במטרה להביא להוזלת מחירי הדירות .
אני מודה לך , גברתי היושבת-ראש .
התקציב למגזר הערבי השנה הוא 40 מיליון שקלים .
אני מניח שחבר הכנסת דראושה מודע למספר הזה .
אני מניח שהוא מודע גם לכך שהתקציב התחיל באפס , הוצאתי מתקציב המשרד 30 מיליון שקלים , והאוצר השתתף ב - 10 מיליון , ואנחנו מתחילים השנה ב - 40 מיליון שקלים .
זאת התחלה .
אם אתה חושב שאני שבע רצון מזה – אני רחוק מלהיות שבע רצון מהנושא הזה .
בהחלט הייתי רוצה להתחיל לפתוח , בתקופת כהונתנו כממשלה , דף חדש שיחזיר אותנו אל המגזר הערבי ואת המגזר הערבי למדינת ישראל .
אני מתכוון לזה במלוא משמעות המלים .
שנים רבות דיברנו על השוואת תנאים , על זכויות וחובות , ונדמה לי שהגיעה העת להתחיל להתמסר לטובת המגזר הערבי .
התוכניות כאן רבות מאוד .
אינני רוצה לומר כרגע מה בדיוק הפרויקטים .
אנחנו נמצאים עכשיו בעיצומה של העבודה .
חבר הכנסת דראושה לא יתפלא אם אומר לו , שאם היום אני אקבץ רק את הדרישות ההתחלתיות שיש בידינו , אנחנו מדברים על מאות מיליוני שקלים במגזר הערבי , במידה מסוימת של צדק .
על כן , אנחנו צריכים לשפוט ולהעריך היכן הפעם , מה סדר העדיפויות שנצטרך לקבוע בכניסתנו הפעם .
אני יכול לומר לך , ואתה בוודאי גם מודע לכך , שזו הפעם הראשונה שאנחנו נכנסים גם לפרויקט שיקום השכונות .
השנה אנחנו נכנסים ליישוב אום-אל-פחם בנושא של שיקום שכונות .
אני מקווה שבדברים האלה יהיה פתיח כלשהו לכניסה רחבה יותר בשנים הבאות למגזר הערבי .
לגבי המגזר הדרוזי , נדמה לי שההקצבה השנה היא כ - 16 מיליון שקלים .
אני מתכוון למצות את המקסימום של הסכום הזה לטובת השכונות של חיילים משוחררים .
נדמה לי שהציבור הזה , שאתה מודע לו , משרת את המדינה לא רק בנאמנות .
הוא משרת את המדינה תרתי משמע , בשירות צבאי סדיר ובשירות לאומי .
ואם אנחנו נמצאים במסגרת של תקציב מוגבל , מן הראוי שניתן עדיפות דווקא לאותו ציבור , שאני רואה אותו בקדימה עליונה , ואלה החיילים המשוחררים .
בעניין הנגב , אנחנו בעיצומה של העבודה לכניסה לאותו פרויקט של הבדואים של הנגב .
אני מעריך שמהר מאוד אנחנו נצא עם פעולה רחבה מאוד .
כבר אמרתי זאת מעל במת הכנסת , ואני חוזר ואומר זאת .
אני רוצה לראות כיעד בארבע השנים הבאות את ניודן או העברתן של 12,000-10,000 משפחות מהמקום שהן נמצאות בו לאזורים עירוניים במרחבי הנגב .
אנחנו עובדים על זה , ונדמה לי שהעתיד הקרוב ילמד על מידת הנחרצות שלנו בנושא הזה .
לגבי המנהרה של מוסמוס , כרגע אין בידי תשובה .
אני פשוט לא הבנתי את זה , אבל בסדר .
אם חבר הכנסת רון נחמן אמר מושמוש , אז מושמוש .
מה לעשות ?
חבר הכנסת דראושה , הנושא הזה עלה , ואז עניתי לך על כך .
כרגע אין בידי הנתון המדויק אם אנחנו נכנסים לזה השנה או לא נכנסים לזה .
אני ער לחומרת הקטע הזה בנוגע לתאונות דרכים , ואני מקווה שהנושא הזה נכנס לתוכנית העבודה של 1993 .
מעל במה זו אני אומר לך , שאם זה לא יקרה , אני באופן פיסי אבוא ואומר לך שזה לא יקרה .
חברת הכנסת תמר גוז'נסקי שאלה על מחירים הנקובים בדולרים ולא בשקלים .
אני מודע לבעיה .
אינני מרוצה מזה שהיום גם משרדי משתמש בערכים דולריים , גם בכתובים , וגם באשר לדמי שכירות .
אני בהחלט לא מרוצה מזה , בדיוק מאותן סיבות שאת אמרת .
רשמתי את הנושא הזה לפני , ואני מקווה שאנסה להבין , דרך מה שקרה בעבר , מדוע שער הדולר נכנס לז'רגון שלנו .
באינטואיציה אני אומר לך , שבהחלט הייתי רוצה להוציא את המונח דולר מתוכנו , ולהעמיד את המחירים יותר ברמה של שקלים .
אבל , כפי שאמרתי , זה נושא שאתן לך עליו תשובה בנפרד .
לגבי התוכניות להוזלת הדירות – ראשית , גברתי , אני מניח שאת ערה לכך שפתחנו במבצע אדיר למכירת מלאי הדירות העומד לרשותנו .
המבצע הזה , אם כי הוא בתחילתו , לפי דעתי צבר עד עכשיו הצלחה לא מבוטלת .
נדמה לי שאם יש למבצע הזה סימן היכר כלשהו , זה הרצון של הממשלה , אם כבר יש לה המלאי הגדול הזה , להוזיל את מחירי הדירות ולהפקידן בידי אלה שמן הראוי שמדינה , שיש לה מלאי דירות כזה , תאפשר להם להיכנס אליהן .
ההוזלה הזאת , שאני עוקב אחריה , בהחלט עושה דברים טובים מאוד .
אני רואה מי הרוכשים , מי הקונים .
לפעמים יש הפתעות , כמו למשל שבעיר כמו מעלות , בתוך 24 שעות נחטפו 208 דירות .
ביקשתי את הרשימה השמית של הרוכשים , שכן מישהו אמר שייתכנו אולי ספקולציות , ורציתי לדעת על אילו ספקולנטים מדובר .
קיבלתי את הרשימה , וכשניתחתי אותה מצאתי שהמכנה המשותף של כולם , של הרוב המסיבי , הוא קודם כול הגיל הצעיר .
הדבר השני שמצאתי הוא , ששליש מבני המקום רכשו את הדירות , השליש השני היו עולים חדשים , והשליש השלישי דווקא היו אנשים שעובדים בקריות , גרים בקריות , והם באו וקנו דירות במעלות .
כך קורה הדבר הזה למעשה בכל רחבי הארץ .
נוסף על הדבר הזה , אני מניח שעקבת , בפתח סקירתי , אחר מה שאנחנו מתכוונים לעשות בשנה הזאת כדי להביא להוזלת הדירות .
בין היתר , אנחנו מתכוונים לשחרר מלאי של 50,000 יחידות דיור לשוק הבנייה הפרטית .
אני מעריך , שהמהלך הזה של שחרור קרקעות לצורך בנייה פרטית במרכז הארץ לא יהיה מבצע חד-פעמי , אלא נוסיף בנושא הזה שנה אחר שנה , ובסיכומו של עניין המלאי הגדול הזה יביא לכך שמחיר הדיור ירד .
אני רוצה שתדעי : זה אחד היעדים המרכזיים שלקחתי על עצמי להיאבק עליהם .
אמרתי : קשה לי להתמודד עם המצב שזוגות צעירים צריכים היום לגזור על עצמם שמונה שנים כדי להחזיר , אם בכלל , את החובות על הדירה הזאת .
הייתי רוצה שיעשו את הדבר הזה ברמת החזר הרבה יותר מתקבלת על הדעת , כדי שיוכלו גם לחיות וגם לגור בדירה .
אגב , לידיעתך , אנחנו עומדים עכשיו מול האוצר בהידברות על שינוי כל תוכניות הסיוע .
הייתי רוצה בהחלט להגיע למצב , שחוץ ממי שגרים בערים המרכזיות גופן , במקום שהשטח הוא יקר ביותר , כל מה שמחוץ לזה , תהיה אפשרות לילדים שלנו , לזוגות הצעירים , לכל אחד במדינה , דרך תוכניות הסיוע , להגיע למצב שהרוב המכריע של מחיר הדירה יהיה מגולם בתוך תוכניות הסיוע , עם רמת החזר כזאת שגם אם פרט מהמשפחה עובד , יוכל בכל אופן להתקיים .
עד כאן , גברתי .</text></doc><doc><name>תשובת שר הבינוי והשיכון ב' בן - אליעזר:</name><text>1. אדמות המדינה שמדובר בהן הן בשטח של כ - 9,250 דונם , מהן כ - 1,700 דונם בתחום הכפר טורעאן , שנרשמו על-פי ההסדר בשנת 1945 בבעלות " הנציב העליון עבור הכפר טורעאן". עם הקמת המדינה נרשמו האדמות רישום חוזר בטאבו , ואגב תיאום הרישום לפי סעיף 2 לחוק נכסי המדינה הושמטה ההערה בטאבו .
בפסק-הדין שניתן על-ידי בית-המשפט העליון בד.נ .
13/76 ( מ"מ יפיע נגד ממ"י ) , שבו נדון מקרה דומה , נקבע , כי אגב תיאום הרישום לפי סעיף 2 לחוק נכסי המדינה , יש לקיים את רישום ההערה ולא היה מקום להשמיטה .
עם זאת העיר בית-המשפט , כי ההערה אינה מקנה זכות קניינית לציבור בלתי מוגדר של אנשים , וכי נוכח האמור בסעיף 154(ב ) לחוק המקרקעין , ייתכן שניתן למחוק את ההערה , אם יוכח שהשטח חדל לשמש את צורכי הציבור של הכפר .
יתירה מכך , אין כמעט ספק , כי רישום ההערה בהסדר על-ידי השלטון המנדטורי , כשמדובר בקרקע שסווגה כ " מירי " ולא כ " מתרוכה " – הגדרת דרך – נועד לחסום אפשרות של רכישת אדמות אלה על-ידי היהודים , ולא להקנות לתושבי הכפר זכות קניינית כלשהי בהן .
2. זה זמן רב – כ - 15 שנה – מנהל ממ"י – מינהל מקרקעי ישראל – משא-ומתן עם המועצה המקומית כדי להגיע להסדר , אולם ללא תועלת , עקב התעקשות המועצה לראות בקרקעות אלו במלואן קניינם של בני הכפר .
3. בנסיבות המצוינות לעיל , לא מצאה המדינה לנכון להחזיר את ההערה לרישומים , בעקבות פסק-הדין של יפיע , שכן פסק-הדין של יפיע רק מנע את השמטת ההערה במקום שטרם הושמטה , ואין הדבר כך בטורעאן , שם הושמטה ההערה .
לדעת ממ"י , החזרת ההערה לרישומים תחליש את עמדת ממ"י בכל משא-ומתן מול המועצה המקומית .
להלן תגובתי על השאילתא :
1. על-פי נתוני עיריית ירושלים , קיימת מצוקת דיור , אשר נובעת מקשיים בקבלת היתרי בנייה , גם כאשר מדובר בקרקעות פרטיות , בשל העדר תוכניות בניין ערים מאושרות .
תוכנית כזו לגבי צפון-ירושלים הוכנה אומנם על-ידי עיריית ירושלים , אך טרם הופקדה .
גורם נוסף למצוקת הדיור הינו העדר בנייה יזומה של משרד הבינוי והשיכון .
2. אין במשרד היום תוכנית כנ"ל .
הבעיה תיבחן במהלך שנת העבודה הנוכחית .
3. לאחרונה נתן שר הבינוי והשיכון אישור לקידום פרויקט של 70 יחידות דיור עבור עמותה אשר חבריה הינם ערבים ישראלים .</text></doc><doc><name>אברהם רביץ (יהדות התורה):</name><text>ודאי שזה שינוי .</text></doc><doc><name>היו"ר ד' שילנסקי:</name><text>חבר הכנסת ביבי , אתה עברת על זמנך .
תודה רבה לחבר הכנסת יגאל ביבי .
חבר הכנסת שלמה בוחבוט – איננו .
הוא מפסיד את רשות הדיבור .
חבר הכנסת יצחק לוי , אחריו – חבר הכנסת האשם מחאמיד , אחריו – חבר הכנסת שאול יהלום , ואחריו – חבר הכנסת רן כהן .
זו כל הרשימה .
אני מפנה את תשומת לבכם , חברי הכנסת , לכך שהזמן הקבוע הוא חמש דקות .
כדי לחסוך שאלות אני כבר מודיע , שקיבלתי פתק משר השיכון שהוא חייב לרוץ לישיבת ממשלה .
נמצא כאן סגן השר גמליאל .
כולנו מקדמים בברכה את סגן השר גמליאל , שמייצג גם את השר וגם את עצמו .
חבר הכנסת יצחק לוי , בבקשה .
תסלח לי , אינך יכול להתחיל נושא חדש לאחר שזמנך תם .
תרשה לי לתקן את דבריך .
הכביש נקרא " דרך חיים " , על שם שר השיכון לשעבר חיים לנדאו , שהוא גם אביו של חבר הכנסת עוזי לנדאו .
למען זכרו של האיש אני מרשה לעצמי לתקן .
תודה רבה .
כביש חוצה-שומרון כל כך נכנס לתודעה , שאחרי שהחלפנו דברים שוב חזרת ואמרת כביש חוצה-שומרון .
רשות הדיבור לחבר הכנסת האשם מחאמיד , אחריו – לחבר הכנסת שאול יהלום , ואם הוא לא יהיה – לחבר הכנסת חנן פורת , ואחריו – לחבר הכנסת חיים אורון .
חבר הכנסת מיכאל איתן .
חבר הכנסת מיכאל איתן , אל תציג שאלות כי כבר אין לו זמן לתשובות .
הוא גמר את הזמן .
אתה מנדב את שנות החותנת , כפי שנאמר , כיוון שחבר הכנסת שאול יהלום איננו כאן .
תודה רבה גם לך .
רשות הדיבור לחבר הכנסת שאול יהלום – איננו .
רשות הדיבור לחבר הכנסת חנן פורת – איננו .
רשות הדיבור לחבר הכנסת חיים אורון – נמצא .
אחריו – חבר הכנסת יוסף בא-גד , ואם הוא לא יהיה – חבר הכנסת משה פלד .
אחריו – חברי הכנסת עמנואל זיסמן , יורם לס , פנחס בדש , אלכס גולדפרב , אברהם רביץ ועוד .
חבר הכנסת אורון , הבמה לרשותך .
לפי הסדר הטוב אתה צריך להפסיק , אבל הערה אחת
לא , עם הערה אחת אפשר לחיות .
תודה רבה .
חבר הכנסת יוסף בא-גד – איננו .
חבר הכנסת משה פלד , ואחריו – חבר הכנסת עמנואל זיסמן .
אם הוא לא יהיה – חבר הכנסת יורם לס .
אתה פה , יפה .</text></doc><doc><name>חיים אורון (מרצ):</name><text>אין שום מעבר חצייה לאורך כל ואדי-עארה .
אדוני היושב-ראש , כבוד סגן השר , חברי הכנסת , אני נזכר , לא בגעגועים , בדיונים על משרד הבינוי והשיכון בשנים עברו .
אלה היו מהדיונים היותר סוערים בכנסת , וחלק גדול מהעימות בין המחנות בא לידי ביטוי בדיון על משרד הבינוי והשיכון , בניסיונות להבין מה יש בנתונים , מה אין בהם , מה ידוע , מה לא ידוע , וכו' וכו' .
מדי פעם , כאשר לא ברור לי אם באמת היה מהפך או לא היה מהפך , אדוני סגן השר , אני ממש שותה בצמא את נאומיו של חבר הכנסת רון נחמן ואומר : היה מהפך ;
כאשר אני שומע את זעקות השבר שלו , ואני מודה שאני מצליח לגייס מעט מאוד רגשי השתתפות בצער .
וזאת מהטעם הפשוט , שכאשר בשנים שעברו אמרנו : תראו איזו אפליה קיימת , אמרו לנו : מה פתאום ?
זה כך מסתדר מעצמו .
אנשים רוצים לגור שם .
וראה זה פלא , האפליה לטובה הופסקה , ואז יש בעיות .
איך אני מכיר את הבעיות הללו כל הזמן , ואני לא רוצה להאריך יותר
אפליה מתקנת קוראים לזה עכשיו , העדפה , ואני חושב שנכון , שונו סדרי העדיפויות
נכון , שונו סדרי העדיפויות , ויש לזה תוצאות .
אני סומך על כך .
אני רוצה לעסוק בשתי נקודות אחרות .
נעשו דברים גדולים בתחום הבנייה בשנים האחרונות , נעשו טעויות עצומות , נעשו מעשים שלא ייעשו , והרי הם רשומים בפרקים המתאימים בדוח מבקרת המדינה .
אבל הפער הגדול שקיים בין היצע הדירות ובין הביקוש להן ממשיך להיות בעיה מרכזית , והוא חשף בעיה נוספת .
הוא חשף את הבעיה שמבחינה מספרית , נכון , היקפיה מצומצמים , ביחס ל - 40,000 יחידות דיור , ביחס ל - 100,000 יחידות דיור , אבל הוא מבטא מצוקה גדולה מאין כמוה , והיא מרוכזת במרכז הארץ .
מדובר באותן קבוצות חלשות באוכלוסייה , שלא יכולות להגיע לרכישת דירה אפילו כאשר היא ניתנת היום בחצי חינם .
או שהם לא יכולים להגיע אליה משום שגם הסכומים האלה אינם נמצאים בידם , או שהם לא יכולים להגיע אליה משום שהמיקום שלה אינו עולה בקנה אחד עם צורכיהם .
אני חוזר לנושא שהעליתי מעל הדוכן , אדוני סגן השר , יותר מפעם אחת , ואתה מכיר אותו .
יש לו שם כולל : דירות נ " ר – נכסי רכישה – אבל הוא בעצם אותו תחום של 2,000 דירות , 3,000 דירות , 4,000 דירות ;
אם מדובר בעולים חדשים , אם במשפחות חד-הוריות , אם בנכים , אם בעולים שהם או משפחות חד-הוריות או נכים או מבוגרים – כולם יודעים שהדרך היחידה להבטיח להם שיכון הולם היא על-ידי העמדת דירות שהן בבעלות המדינה במה שקראו פעם : שכירות סוציאלית , והיו לזה כל מיני שמות אחרים .
אדוני סגן השר , אני מציע לך לראות את הנושא הזה כמטלה אישית .
אני יודע את רגישותך לשאלות הללו .
זה נושא שכאשר אתה עוסק בו , כל מקרה הוא לגופו , וקשה לתאר מצוקה גדולה ממנו .
יושבים פה אנשי משרדך שמודעים לעובדה הזאת , יש ויכוח קשה עם משרד האוצר , יש קבוצה של חברי כנסת , מהקואליציה ומהאופוזיציה , שתיתן גיבוי לתוכנית רצינית שתובא על-ידי משרד הבינוי והשיכון ותגובה על-ידי משרד הקליטה ומשרד העבודה והרווחה , ואני מאמין שנכופף את משרד האוצר .
נצליח לתת תשובה , כשהפער מחמיר דווקא משום שיש התקדמות גדולה גם ביכולת לספק דירות לאוכלוסיות שונות , גם ביכולת לספק אותן בתנאים טובים יותר מבעבר , אם מצד גודל המשכנתאות ואם מצד מחיריהן .
כולנו יודעים שפער נמדד לא רק על-ידי המספרים המוחלטים שלו – אלא גם כיצד הוא ממוקם ביחס למה שנמצא סביבו .
הערה אחרונה
אני מוותר על ההערה האחת .
עוד הערה אחת , ואדוני סגן השר , אני מבקש שתעביר אותה לשר דווקא משום שאתה יושב שני מושבים מימינו של חבר הכנסת טלב אלסאנע , שכני , שכני לא בכנסת אלא מבחינת הגיאוגרפיה של הארץ .
באחריות משרד הבינוי והשיכון פרויקט שיקום הבדואים בנגב .
זה אות קלון מתמשך על מצחה של החברה הישראלית כולה , והאמן לי , אינני משתמש בביטוי חריף במיוחד ;
יש לי בארסנל כמה ביטויים חריפים יותר .
אין עוד תירוץ , אין עוד הסברים , אין כל מיני סיפורים : הם כן רוצים , הם לא רוצים .
יש למשרדך ולמינהלת ההסדר פרנסה לעשר השנים הקרובות , עד שיגיעו למשפחה הבדואית הראשונה שאתה צריך להתווכח אם היא רוצה או לא רוצה , ויש מקרים כאלה ;
עד שנגיע אל אותן קבוצות , שהולכות ומתמעטות , שלא רוצות להתיישב , אם במסגרת העיירות , אם במסגרת שכונות חקלאיות , ואינני נכנס לכל הנושא .
אי-אפשר לדחות עוד את פתרון הבעיה .
הסתובבתי אתמול , בפעם האינני-יודע-כמה , יום שלם בנגב , והאמן לי שהקרדיט של כולנו נגמר כבר מזמן .
אנחנו עובדים באוברדרפט , שאינני יודע מי ישלם אותו , ויש דרך אחת לשלם את הקרן הזאת , פשוט להתחיל ולהשקיע את מה שדרוש בדרכים נכונות , מתוך הידברות ושיתוף פעולה עם האוכלוסייה , ולקדם את יישוביהם של קרוב ל - 45,000 תושבים , שחיים היום בתנאים שאי-אפשר כלל לתאר את חומרתם .</text></doc><doc><name>מיכאל איתן (הליכוד):</name><text>הכביש הכי מדובר בעולם .
שלי ;
הוא אימץ אותה .
נכון .
למה ?
מה זאת אומרת לא דיברו ?
על חלק מהאדמות של הערבים שעשו אתם החלפת אדמות .
חבר הכנסת שאול יהלום אמר לי שהוא מוכן לנדב לו עוד דקה .
אין אפליה לטובה ;
יש העדפה .
אפליה לרעה .
איפה כתוב ?
מחליטים עכשיו לגרש עוד כמה מחבלים .
חשבתי שעומדים לגרש עוד אנשים .
אתמול ירו בשני חיילים .
איזה סקטור ?
אבל סקטור קיבוצי יש בכל מיני מקומות .
למינהל עצמו יש מחוזות .
אדוני היושב-ראש
זה התק"ם , מה אתך ?
יש להם שם קיבוצים .
חוץ מזה , במצע מפלגת העבודה כתוב שבבקעה , לעת שלום , תוחל שם הריבונות הישראלית .
במובן זה הם קיצוניים יותר מהליכוד .
כן .
אני אומר : במובן הזה , אפילו במצע של הליכוד לא כתוב , שיוחל החוק הישראלי על איזה חלק מיהודה
לעת שלום יוחל החוק .
אבל יש לי הרושם , שאם יהיה תנאי שיוחל החוק , ספק רב אם זה מתאים לנוסחה .
אדוני היושב-ראש , כנסת נכבדה , צר לי שהשר איננו , אבל סגנו נמצא .
נמצאים כאן מצד ימין שלי פקידים בכירים במשרד .
לצערי הרב , המנכ"ל גם הוא איננו .
אני מבין שהוא עוד מנכ"ל על איזה תנאי .
אני מאחל לו שהוא יהיה מנכ"ל מלא , ונוכל לראות אותו .
אמרתי .
סגן השר ופקידים בכירים מהמשרד נמצאים .
אני הייתי רוצה לשאול אתכם : אני קיבלתי חוברת שכתוב עליה : " מדינת ישראל – משרד הבינוי והשיכון , מדיניות משרד הבינוי והשיכון , תקציב 1993". בדרך כלל אני אוהב , כאשר אני מקבל חומר , להסתכל מי כתב אותו .
דפדפתי , ואינני רואה , לא כתוב כאן .
אולי , אדוני סגן השר , תואיל בטובך לרשום על פתק קטן משאלה של חבר הכנסת לדעת מי כתב את הדברים האלה .
וכל זה למה ?
משום שמייד בפתיחה , מה אני קורא ?
– " בשנים 1992-1990 נקטה הממשלה מדיניות של התערבות מסיבית ביצירת היצע של דירות למגורים .
מדיניות זו יצרה עודפי דיור לצד הוצאת משאבים חסרי תקדים. " ועכשיו משפט המפתח : " חרף העדויות המוצקות שעמדו בפני קברניטי המשק לפני שנתיים-וחצי על קיום למעלה מ - 100,000 דירות ריקות בישראל , כמות המספיקה לאכלוס יותר מחצי מיליון עולים , העדיפה הממשלה להתעלם מעובדות אלה וביכרה הפעלת בנייה " וכו' וכו' .
אני רוצה לדעת , מי החכם הזה , הגאון הזה , שיודע לכתוב היום משפטים כל כך מעמיקים , נבונים וברורים .
איפה הוא היה אז , כשהיו 100,000 דירות ?
אם הוא היה עובד משרד הבינוי והשיכון , היה צריך לקום ולומר .
אם הוא היה דמות פוליטית ממפלגת העבודה , היו צריכים הם לקום ולומר .
אני הייתי חבר הכנסת וחבר ועדת הכספים והשתתפתי בכל מיני פורומים , ואז ספרנו כמה דירות ריקות יש .
אבל לא שמעתי איש אומר אז : לא לבנות , יש מספיק דירות .
להיפך , שמעתי אז כל הזמן אומרים : צריך לבנות כמה שיותר מהר , כמה שיותר , חס וחלילה שאנשים לא יגורו ברחוב .
איפה החכם האלמוני הזה , שחיבר את הסאגה הזאת והציג אותה כאן לפני חברי הכנסת בלי לנקוב בשמו על מנת שנוכל לחלוק לו את הכבוד הראוי לו ?
ואינני חושב שאי-אפשר להעביר ביקורת , אינני חושב שהממשלה הקודמת לא ראויה לביקורת כזאת או אחרת , אם משרד הבינוי והשיכון , אם הגורמים המקצועיים .
מי שלא עושה , לא עושה שגיאות .
וחשוב שתהיה ביקורת .
אבל לכתוב דברים כאלה היום ?
אין ספק שזאת לא ביקורת רצינית .
ומייד לאחר שאתה קורא דבר כזה , אתה כבר מטיל ספק בכל מה שכתוב בחוברת הזאת – האם זאת חוברת פוליטית , האם זאת חוברת שבאה לסקור סקירה מקצועית , או שהיא באה לתקוף כנאום פוליטי .
אני מזהיר את שר הבינוי והשיכון , את סגן שר הבינוי והשיכון , את הפקידים : אל תיגררו לפוליטיזציה של מערכת הבינוי והשיכון בישראל , לא בפיטורים פוליטיים , לא בפרויקטים פוליטיים , כמו שיקום שכונות , לא בטיפול פרטני , כאשר מביאים מקרים פוליטיים , שאין להם הצדקה והם בבחינת תשלום עבור שירותים מפלגתיים שנעשו עבור מפלגת השלטון , ועומדים לפרוע את חשבונם היום במשרד הבינוי והשיכון , או לחלופין – מקדמה על חשבון שירותים לפלוני , או אלמוני , בעתיד , או למען מפלגה כזאת או אחרת .
היזהרו , משום שמעבר לעניין שאלו הן עבירות פליליות , יש כאן פגיעה קשה במקום העבודה שלכם , במקום שבו אתם רוצים להצליח , ויבחנו אתכם בסופו של דבר לא על סמך סידורים כאלה או אחרים , לא על סמך פוליטיזיציה כזאת או אחרת .
העם מבוגר , והבחינה תהיה על-פי ההישגים המקצועיים של משרד הבינוי והשיכון , ולא על-פי סידורים כאלה או אחרים .
יש נקודות רבות שהייתי רוצה להעיר עליהן .
אני מבין שזמני מצומצם .
אתמקד רק במינהל לבנייה כפרית .
קודמי , מטבע הדברים , איש ההתיישבות העובדת – אני מתכוון עובדת , בעי"ן , על מנת שהקצרנית לא תטעה , יש הרבה פעמים שאומרים התיישבות עובדת , ומייד כותבים את זה באל"ף .
מטבע הדברים , יש לי אהדה מיוחדת למינהל לבנייה כפרית .
ואכן , למינהל הזה היו הישגים רבים בעבר .
אבל בהחלט יש מקום לרה-אורגניזציה , ויש מקום לחשוב על חידושים .
בכל אופן , כאשר אני קורא על תוכנית , שהיה לי הכבוד להיות היוזם שלה , תוכנית שבעת-הכוכבים , ואני רואה שהמינהל לבנייה כפרית טוען : " המשך תכנון ובנייה בפרויקט הכוכבים , הכולל הקמת יישובים לאורך כביש מס' 6 " , אני רוצה לומר כאן : האופן שבו משרד הבינוי והשיכון מבצע את תוכנית שבעת-הכוכבים הוא החטאה גדולה לעומת מה שהיה צריך להיות במקור , לעומת מה שתוכנן במקור .
מה ביקשנו לעשות ברעיון הזה ?
בזמני באתי , עוד בשלהי תקופתו של שר הבינוי והשיכון דוד לוי , הגשתי תוכנית ואמרתי : תראו , יש אפשרות להפעיל עמותות , שהן יבנו לחבריהן בתים במחירים מוזלים .
יצרנו תוכנית שמטרתה היתה מעורבות ממשלתית מינימלית .
מה קורה היום בפועל ?
– פרויקט ששמו הרע יוצא לשמצה בכל מקום .
במקום לנצל את היוזמה הפרטית ואת הכוח של גורמים חוץ-ממשלתיים , הכול בידי הממשלה , בידי חברות ממשלתיות , הפרויקט יקר ב - 30 % עד 40 % ממה שהיה צריך לעלות .
נעשים שם מעשים , שאינם מעשים הגונים ורציונליים .
פוגעים בעמותות ובאלפי משתכנים ומעדיפים על פניהם גורמים אינטרסנטיים , לרבות קבלנים .
לכן אני קורא מכאן , בכל מה שקשור לפרויקט הזה , למשרד הבינוי והשיכון לעשות רביזיה בכל אופן הטיפול בפרויקט הזה .
אם יהיה צורך וימצא מישהו לנחוץ לקרוא לי ולשמוע מה בפי – יש לי , בכל אופן , קבלה אחת או שתיים על פרויקטים שהצליחו בעבודה עם עמותות , במחירים זולים הרבה יותר , בהצלחה גדולה יותר – אשמח מאוד לבוא ולתת את עצתי .</text></doc><doc><name>סגן שר הבינוי והשיכון א' גמליאל:</name><text>לפני יומיים הייתי שם .
הוא נמצא בישיבת הממשלה .
סגן השר נמצא .
4 מיליוני שקלים .</text></doc><doc><name>היו"ר י' עזרן:</name><text>תודה רבה לחבר הכנסת פלד .
הנואם הבא – חבר הכנסת עמנואל זיסמן , במסגרת חמש דקות .
אני מבקש מאוד להקפיד על הזמן , כי סדר-יומנו עדיין עמוס .
חבר הכנסת אלסאנע .
חבר הכנסת פלד , רק כעת סיימת את נאומך , זה לא הוגן , אני מצטער .
חבר הכנסת אלסאנע , אתה כבר קיבלת את רשות הדיבור .
נא לא להפריע .
תודה .
רשות הדיבור לחבר הכנסת יורם לס .
אינו נמצא .
אחריו – חבר הכנסת פנחס בדש ;
אינו נמצא .
אחריו – חבר הכנסת אלכס גולדפרב , בבקשה .
תודה לחבר הכנסת אלכס גולדפרב .
חבר הכנסת אברהם רביץ – אינו נוכח , אחריו – חבר הכנסת טלב אלסאנע , אחריו – חבר הכנסת חיים דיין , אחריו – חבר הכנסת חגי מירום , וכמובן , אחריו – חבר הכנסת מיכאל איתן , וחבר הכנסת רענן כהן סוגר את הרשימה הזאת .
תודה .
חבר הכנסת חיים דיין – איננו נוכח .
חבר הכנסת חגי מירום , בבקשה .
אחריו – חבר הכנסת מיכאל איתן .
תודה רבה לחבר הכנסת חגי מירום .
חבר הכנסת מיכאל איתן .
אני מבקש להקפיד על מסגרת של חמש הדקות .
תודה .
נכון .
לא יהיה כעת הבדל גדול במה שיבקש חבר הכנסת איתן .
הוא דיבר על הבקעה , כל הכבוד , חבר הכנסת חגי מירום .
כן , בבקשה .
תבטא – עי"ן , ואיש לא יטעה .
תודה לחבר הכנסת מיכאל איתן .
חבר הכנסת אברהם בורג , אנא ממך , חבר הכנסת מיכאל איתן כבר דיבר שלוש דקות מעל הזמן שהוקצב לו , ואבקש שלא לעכב אותו עוד .
בבקשה , חבר הכנסת רענן כהן .
אבקש ממך , אם אפשר , במסגרת חמש דקות , אנא ממך .
מקסימום .
תודה לחבר הכנסת רענן כהן .
חבר הכנסת סאלח טריף – אינו נוכח , אף שאפשרנו לו לדבר .
אחרון הדוברים – חבר הכנסת שלמה בוחבוט .
אני מאוד מקווה שיצטמצם במסגרת הזמן .
נכון .
תיזום חוק , חבר הכנסת בוחבוט .
תודה .
רבותי חברי הכנסת , תם הדיון בנושא הסקירה של שר הבינוי והשיכון על פעולות משרדו .
אני מודה מאוד לחברי הכנסת .
אנו עוברים לסעיף הבא בסדר-היום , הצעת חוק רציפות הדיון בהצעות חוק , התשנ"ג – 1993 , קריאה ראשונה , של חבר הכנסת חגי מירום .
יציג את החוק חבר הכנסת חגי מירום .
אחרת זה טרמפיסט .
אתה מציע זאת לגבי כל הצעת חוק ?
תודה לחבר הכנסת חגי מירום .
ראשון הדוברים , חבר הכנסת שלמה בוחבוט , בבקשה .
חבר הכנסת אליעזר זנדברג איננו , חבר הכנסת אורון איננו , חבר הכנסת רון נחמן איננו , חבר הכנסת רענן כהן איננו , חבר הכנסת רפאל איתן איננו , חבר הכנסת אברהם פורז איננו , חבר הכנסת מיכאל איתן איננו , חבר הכנסת גונן שגב איננו , חבר הכנסת שאול יהלום איננו , חבר הכנסת יורם לס איננו , חבר הכנסת טלב אלסאנע איננו .
חבר הכנסת אברהם בורג , בבקשה .
זה שייך לתקנון , חבר הכנסת בורג .
אנחנו נדון בזה בוועדה .
תודה .
רבותי , אנחנו עוברים להצבעה על העברת הצעת החוק לוועדה .
חבר הכנסת מירום , אתה מציע להעביר אותה רק לוועדת הכנסת ?
אנחנו מצביעים על העברת הצעת החוק לוועדת הכנסת .
אני מבקש לצרף גם את קולי , בבקשה .
אם כן אני קובע , שב-5 קולות בעד אושרה הצעת החוק בקריאה ראשונה והועברה לוועדת הכנסת להכנתה לקריאה שנייה ושלישית .
הישיבה נעולה .</text></doc><doc><name>אלכס גולדפרב (צומת):</name><text>אדוני היושב-הראש , חברי הכנסת הרבים , שני חברי הכנסת וסגן השר , ראשית , הרשו לי לברך – קיוויתי לברך שר – את המשרד על הסקירה שהציגו בפנינו , ואני מקווה שתוכלו לעמוד בתוכניות משרדכם לשנה הקרובה .
אומנם , התחלתם עם ססמאות של שינוי סדר עדיפויות והקפאה .
אך אין זו הדרך לפעול במשרד חשוב כמו משרד השיכון .
בנייה היא כלכלה , היא חינוך , היא תעשייה ;
בנייה היא ההווה , אך בעיקר העתיד .
משרד השיכון אחראי לבניית כיתות לימוד , גנים ומוסדות להשכלה גבוהה .
משרד השיכון אחראי לפיתוח הכלכלה , דרך הקמת מפעלים ופיתוחם בכל חלקי המדינה .
משרד השיכון אחראי לתעשיות הנלוות לענף הבנייה .
פגיעה בענף היא פגיעה במשק החובק תעשיות ברזל , מלט , עץ , אלומיניום , חשמל , משרדי תכנון , ארכיטקטורה ועוד ועוד .
הקפאת הבנייה היא פגיעה בתוך ישראל , בלב הארץ וביש"ע .
אני שמח שמשרד השיכון מבין שאין להקפיא בנייה אלא דווקא לפתח אותה , ללא קשר לפוליטיקה ולסדרי ממשלה חדשים , אלא לסדרי המשך קיום נאותים לכל אזרחי המדינה .
בפרוגרמה של משרד השיכון אין צורות מרחיקות לכת בתחום הבנייה הציבורית .
32 מיליון ש " ח לבניית מוסדות ציבור , אין בהם די .
יש צורך מוחשי בבניית כיתות לימוד , בבתי-ספר ובמוסדות להשכלה גבוהה ;
עכשיו ולא מחר , כי אין לנו מחר ורוד .
העלייה אומנם אטית , אבל אפילו 7,000 עולים בחודש הם 90,000 עולים בשנה , והאנשים האלה נזקקים ל - 40,000 יחידות דיור בשנה .
אם נזניח את פיתוח הבנייה , בתוך שנה-שנתיים שוב תעמוד המדינה מול שוקת שבורה בכל הקשור לשיכון לעולים .
ומה נעשה אז ?
שוב נשקיע במבנים שיהפכו אבן שאין לה הופכין .
משרד השיכון השקיע בעבר מיליוני שקלים בקרוונים , ולדעתי הם עדיין חשובים .
ניתן להשתמש בקרוונים שכבר עומדים ברשות המדינה , להכניסם לקיבוצים שיעזרו בקליטת העלייה .
מפעל קליטת העלייה דרך הקיבוצים ובעזרתם הוכיח את עצמו עד היום , ואין שום סיבה שלא להיעזר בו גם עתה .
אל תשימו חצץ בגלגלים .
עזרו להם לקלוט .
גם בנושא המשכנתאות , התופסות את עיקר נפח התקציב וגרמו בעבר לקיפאון בשוק הדירות , יש לי הסתייגויות .
מדוע להעניש את מי שרוצה דירה ?
מדוע לא תשכיר המדינה חלק ממלאי הדירות העומד לרשותה למחוסרי הדיור , שאינם יכולים לעמוד במשכנתאות של המדינה ?
מדוע לא נצעד לעבר שנות האלפיים כמו שאר מדינות העולם , שחלק ממלאי הדירות שלהן מושכר לתושבים שעדיין לא יכולים להתחייב על סכומי עתק , כמו אצלנו חיילים משוחררים , עולים חדשים ומובטלים ?
מדוע לא יקל משרדך את הדרך אל עבר הדירות המיוחלות ?
כאשר ירצו בני זוג לקנות את הדירות כעבור שנים מספר , תשלומי השכירות שלהם ייחשבו כתשלום וביטחון על חשבון עלות הדירה .
אני שמח לדעת , שעל אף הצהרות הממשלה על שינוי סדר העדיפויות , בעתיד יושלמו פרויקטים שהחלו בימי הממשלה הקודמת .
אני מסיים באיחולי עבודה פורייה ומוצלחת לשר השיכון , לסגן השר ולאנשי משרדו .
תודה .</text></doc><doc><name>חגי מירום (העבודה):</name><text>אדוני היושב-ראש , חברי הכנסת , מה אפשר להספיק לומר בנושא כל-כך רחב כמו בעיות השיכון במדינת ישראל ושאלת התשתיות , במשך חמש דקות ?
ובכל זאת אני רוצה למקד את עצמי בכמה נושאים שהם בוערים מאוד בעיני ובעיני הסקטור שממנו אני בא .
חברי הכנסת , במשך שנים מחכים יישובי הגליל , הגולן , הבקעה , הערבה , לאפשרות של בניית 1,040 יחידות , שסוכם על בנייתן ואין אפשרות לבצע אותה בשל הבעיות הקשות שהתנועה הקיבוצית מצויה בהן בתחום היחסים עם הבנקים .
הבנקים רואים בכל בנייה כזאת הגדלת האובליגו , וכתוצאה מכך מסרבים בכל תוקף לתת אפשרות לתנועה הקיבוצית ללכת לבנייה של 1,040 היחידות הללו .
חברי הכנסת , אין לי טענות לשר הבינוי והשיכון ולמשרדו .
אבל יש לי טענות לממשלה , ובתוכה גם להם .
אני חושב שממשלה שרוצה שסקטור כזה , שיושב בגבולות המדינה ומחזיק אותם , סקטור כזה , שבגופו מהווה את קו הביטחון של מדינת ישראל
אני מדבר עכשיו על הסקטור הקיבוצי .
זה נכון .
אבל אני מדבר על אותן 1,040 יחידות אשר יועדו אך ורק ליישובים הללו , אשר נמצאים בקווי העימות .
והנה , ליישובים הללו אין אפשרות , במשך תקופה ארוכה ביותר , ללכת להגדלת בנייה .
אני רוצה לספר לך , חבר הכנסת מיכאל איתן , שקומץ אנשים שלנו מתגוררים שנים בבקעה ובצפון ים-המלח , ואף דירה חדשה אחת לא נבנתה ואינה נבנית שם .
ויש פניות של אנשים מרחבי הארץ , שרוצים לבוא ולהתיישב שם , במקומות האלה .
מעבר לוויכוח הפוליטי שיש לנו עם הליכוד ועם הימין , מפלגת העבודה על-פי תפיסותיה רואה בקו הבקעה , בצפון ים-המלח , בגולן ובערבה , את גבול הביטחון והשלום .
משום כך , היינו צריכים מחר בבוקר להתחיל לסייע למתיישבים הללו בתחומי הבנייה , התשתיות והכבישים .
ואנחנו איננו עושים זאת .
התושבים שם שואלים : היכן שינוי סדרי העדיפויות ?
מילא , הם אומרים , כאשר היה הליכוד בשלטון היה לו בראש דבר אחד כל הזמן , למקד את עצמו ולרכז את עצמו ביצירת עובדות ביהודה , בשומרון ובעזה .
זה היה לב לבה של ההתיישבות בעיניו , זה היה לב לבה של השקעת הכספים בתשתיות ובבנייה , ואכן עשו גדולות ונצורות למי שהיה שם .
שר השיכון לשעבר , אריאל שרון , עשה עבודה עצומה בתחום תפיסת העולם שלו .
מדוע לא יעשה בנימין בן-אליעזר אותו דבר באותם מקומות שמפלגת העבודה לשיטתה מגדירה אותם כמקומות מועדפים , שהם גבולות הביטחון של הארץ ?
וכך , הכביש החוצה את הבקעה מצוי במצב ירוד ונוראי , ואין תוכניות מיידיות כלשהן לסלילת משהו נורמלי .
כך אין בנייה ואין שיכון במקומות הללו .
כך קיים תהליך מתמשך של הפקרה של מתיישבי הבקעה וצפון ים-המלח .
חברי הכנסת , חדרי ביטחון גם הם נחוצים לסקטור הזה .
מדובר בסכום של 80 מיליון שקל , שאילו הושקע – היה מאפשר ליישובים בגליל לעשות את מה שחייבים לעשות שם , כלומר בנייה ביטחונית , ודרך הבנייה הביטחונית ליצור עוד איזו אפשרות לקליטה ועוד איזו אפשרות לרווחה של התושבים שם .
ואין .
וכל זאת אין , שוב , בגלל הבעיות של החוב הכספי של התנועה הקיבוצית , ושוב בגלל הבעיות של חוסר יכולת הממשלה לקדם את הנושא .
אדוני היושב-ראש , חברי הכנסת , בימים אלה אנחנו שומעים על מחשבה לחסל את המינהל לבנייה כפרית בכלל .
אנחנו איננו יודעים מה משמעות התוכנית הזאת לחיסולו של המינהל לבנייה כפרית .
האם משמעות הדבר שהנושאים השונים אשר נדונו במינהל הזה לבנייה כפרית יעברו למחוזות של משרד השיכון והבינוי ?
ואם הם יעברו למחוזות – האם ייתן הדבר יתר
גם זה נכון .
אבל המחשבה עכשיו היא לחסל את המינהל כולו על מחוזותיו , וכביכול להעביר את העניין ישירות למחוזות במשרד השיכון והבינוי .
האם זה ייתן פתרון טוב יותר מן המצב הנוכחי ?
האם זה ייתן פתרון פחות טוב , מפני שאולי הבנייה הכפרית כולה תשקע ותיעלם במצולות הבעיות הגדולות שיש במשרד השיכון והבינוי ?
והדבר האחרון – לאחרונה התקבלו החלטות קשות מאוד כלפי התנועה הקיבוצית בנושא פינוי קרוונים .
אני חושב שטוב עשה המשרד , שהחליט החלטה מיוחדת האומרת , שהקרוונים המצויים בהתיישבות הכפרית לא יפונו כיתר הקרוונים אשר עומדים , אני מבין , למכירה .
ובכל זאת צריך לדעת , שמשרד השיכון והבינוי , כחלק מתפיסת העולם שלו , חייב לראות את יישובי קווי העימות , לא רק הקיבוצים , גם המושבים , גם היישובים הכפריים , גם היישובים הקהילתיים , גם ערי הפיתוח , כחוד החנית , שיש להשקיע את מירב ההשקעות בהם , גם בתחום התשתיות – סלילת כבישים וכיוצא בזה – וגם בתחום הבינוי .
תודה רבה .
אדוני היושב-ראש , מיעוט חברי הכנסת אשר נותר באולם , אני מתכבד להגיש בזה לקריאה ראשונה את הצעת חוק רציפות הדיון בהצעות חוק , התשנ"ג – 1993 .
חברי הכנסת , הצעת החוק מביאה כמה שינויים בדין הנוכחי בדבר החלת רציפות בדיון על הצעות חוק .
על-פי סעיף 1 ( ב ) לחוק הרציפות , ניתן כיום להחיל רציפות על הצעת חוק פרטית שעברה קריאה ראשונה אם הוועדה שהעניין בתחום ענייניה מבקשת זאת .
בדרך כלל היוזמה באה מהמציע , אך לא בהכרח ולא תמיד .
על-פי נוסח הסעיף , יכולה הוועדה או יכולים חברים בתוכה ליזום ולהחליט על החלת רציפות בלי שבעל ההצעה אפילו יודע על כך , ואולי אף בניגוד לרצונו .
גם ההוראה שדנה ביוזמת הממשלה חלה ככל הנראה גם על הצעת חוק פרטית , ולכן גם הממשלה יכולה להציע החלת רציפות על הצעה פרטית , בלי ידיעתו ואף בניגוד לרצונו של בעל ההצעה .
זה מצב לא רצוי .
אדם יוזם חקיקה , מריץ אותה , ואולי הוא נמלך בדעתו ומחליט שהוא לא רוצה להמשיך .
אם יבוא חבר כנסת בוועדה וינצל את העובדה שבכנסת הקודמת זה התקדם , ויביא את זה במסגרת רציפות , זה איננו מתקבל על הדעת .
אני סבור , ולשמחתי גם הוועדה , ללא הבדל פוליטי , התאחדה מאחורי המחשבה הזאת , שצריך שתהיה הסכמה של המציע .
אחרת יש פה ממש טרמפיסטיות משונה , שיש אתה גם מצב מאוד לא רצוי , אם המציע חזר בו מכוונתו ;
ממשיכים את המירוץ שלו , כמו מירוץ הלפיד , שמישהו לקח אותו ולא קיבל אותו מידי המציע .
התיקון הדורש את הסכמת המציע פותר בעקיפין גם קושי נוסף .
עם הקמת ממשלה חדשה הופכים חברי כנסת לשעבר לשרים .
והרי אנחנו יודעים , שכשאנחנו באופוזיציה , לעתים אנחנו מציעים הצעות חוק שאין בהן אותה אחריות כמו שאתה לוקח על עצמך כאשר אתה שר בממשלה .
כשהיית באופוזיציה הצעת הצעת חוק , והנה הפכת להיות שר בממשלה , ובכל זאת מריצים את הצעת החוק שלך קדימה , שעה שכשר אתה מתנגד לה ולא רוצה שתהליך החקיקה יימשך .
לכן אנחנו חושבים שיש צורך בהסכמת המציע כתנאי להחלת הרציפות .
חברי הכנסת , על-פי החוק יש תופעה נוספת , שבאין התנגדות לרציפות חלה רציפות אוטומטית כעבור שבועיים , ללא הצבעה .
לי נראה כי המצב הזה גם הוא אינו רצוי , לא רק משום שהוא יוצר אפשרות של החלת רציפות בהיסח הדעת , אלא גם מפני שרצוי שרצון הכנסת להחיל רציפות ייעשה בהצבעה .
כי כמוהו כהצבעה בקריאה ראשונה .
לא דיון , אבל לפחות הצבעה , וחברי הכנסת הנוכחים יגידו את דעתם , אם הם רוצים שהחוק הזה ימשיך או לא .
על כן אנחנו מציעים , שרציפות תאושר בהצבעה במליאה .
חברי הכנסת , אני רוצה לספר לכם , שיש נושאים הרבה פחות חשובים שהמליאה מצביעה עליהם , כמו צירוף חברים לוועדה .
לגבי כל רציפות , רק רציפות .
בכל רציפות כזאת תביע הכנסת בהצבעה את דעתה , כדי שלא יהיה היסח דעת , שלא תהיה התעלמות מהחשיבות של מעשה החקיקה .
הדבר השלישי .
כיום אין לממשלה מעמד כלשהו בכל הנוגע להצעת ועדה להחיל רציפות על הצעת חוק של הוועדה או על הצעת חוק של חבר הכנסת שנדונה בוועדה .
היום לפי החוק סיעה יכולה להתנגד לרציפות , אבל לא הממשלה .
אני סבור שממשלה היא בכל זאת גורם שצריך לתת לו איזה מעמד בתהליך החקיקה .
על כן אנחנו מציעים כאן , שיהיה שיתוף של הממשלה בדיוני הוועדה בשאלה אם לבקש החלת רציפות , ותהיה אפשרות לממשלה להתנגד במליאת הכנסת להחלת רציפות , כדי שהמשחק הזה שבין רצון הממשלה לבין רצון הכנסת יהיה הוגן ויאפשר לממשלה לומר את דעתה .
לבסוף , אני מביא פה הצעת חוק , היא לא פוליטית , היא קשורה לנוהל החקיקה בכנסת , היא הצעה שמקיפה את כל דיני הרציפות ובעצם אוספת מחדש את דיני הרציפות לכלל חוק חדש .
חוק זה קיבל תמיכה גדולה בוועדה , חוצה סיעות .
אני מבקש שגם הבית הזה ייתן לכך את תמיכתו , יאשר את הצעת החוק בקריאה ראשונה ויעביר אותה לוועדת הכנסת להכנתה לקריאה שנייה ושלישית .
כן .</text></doc><doc><name>רענן כהן (העבודה):</name><text>אדוני היושב-ראש , אני מודה לך מאוד .
אני מקווה שאני לא אנצל את חמש הדקות .
תחילה ברצוני להודות לשר השיכון על האופן שבו ניהל את המשרד , ולפקידים הנאמנים , שמשרתים את החברה במדינת ישראל .
עם זאת אומר כבר בפתיחת דברי , שאם ישנה משרד השיכון את דרך עבודתו וילך בכיוון אחר , סביר להניח שהחברה במדינת ישראל תצעד לכיוון החיובי .
אני מדבר על דירות להשכרה .
במדינת ישראל , בניגוד לכל מדינות המערב , לא קיימות דירות להשכרה ששכר הדירה בהן מוגן וקבוע מראש .
התוצאה היא , שזוג צעיר אשר רוצה לגור מחוץ לבית הוריו חייב , לצערי , לשכור דירה במחירים המגיעים ל - 70 % מהשכר הכללי שלו , בעוד בכל העולם אין שכר הדירה עולה על שליש מהמשכורת .
מקסימום , אני מודה לך מאוד , אדוני היושב-ראש .
מכאן , שהתפתחה מודעות של רכישת דירות , דבר שהוא עקרוני ולא כלכלי , משום שאנשים משקיעים כספים כבדים בתוך קירות , שהם דבר לא פרודוקטיבי והשקעה בהם אינה מניבה תוצאות כלכליות בעלות משמעות לפרט , למדינה ולחברה .
בנושא זה של דירות להשכרה יש לעשות רפורמה מהותית .
חבל ששר הבינוי והשיכון לא נמצא כאן .
כבר שנים מדברים ולא עושים דבר בתחום זה .
לו היתה בנייה להשכרה במדינה , לא היינו עדים לתופעות של זוגות צעירים המתלוננים על כך שהם נאלצו למשכן את חייהם .
לו היה דיור להשכרה , רק אנשים שבאמת יכולים להרשות לעצמם היו פונים לפתרון הזה .
הצרה היא , שכיום אנו חיים במסגרת הלא-נכונה שציינתי , והתוצאה היא שרבים מדי אינם מצליחים לרכוש דירה במחירים הגבוהים שקיימים במרכז הארץ .
חברי הכנסת , בדקתי בחברות שונות כמה עולה דירה קטנה של שניים-וחצי עד שלושה חדרים .
מצאתי שעלותה של דירה כזאת מגיעה כיום ל - 130,000 עד 150,000 דולר , דהיינו קרוב ל - 400,000 או 500,000 שקל .
על מי אני מדבר ?
על חברה ממשלתית כמו " שיכון ופיתוח " .
איזה זוג צעיר מסוגל לשלם סכום כזה ?
האם זוג צעיר שרק החל את חייו ומתפרנס ממשכורת מינימלית יכול להרשות לעצמו לרכוש דירה כזו ולשלם את דמי המשכנתה הנובעים מרכישתה ?
הם נאלצים לעסוק בשנות חייהם הפוריות ביותר בעבודות נוספות , במקום לטפל בקידומם הרוחני , לראות הצגות וסרטים , ללמוד ולפתח את מוחם הצעיר לקראת בניית המולדת .
כתוצאה מכך קורה לא אחת – ורק לאחרונה טיפלתי במקרה של משפחה מאור-יהודה , בבית של חדרים אחדים נאלצים ההורים לתת קורת גג גם לשלושת ילדיהם לאחר שנישאו .
ראיתי את האווירה שם .
תאמינו לי , לא נעים להיות שם .
ברור איזו מתיחות יכולה להתעורר כאשר שלוש כלות גרות עם חמותן .
הדברים אינם בגדר בדיחה .
אני מציע לכולנו לראות מה קורה שם .
תהיינה הכלות מלאכיות ככל שתהיינה , והחמות תהיה הטובה בעולם – גם אז ייווצרו חיכוכים , מריבות ומתחים , שיפגעו בסופו של דבר בחיי הנישואין של שלושת הבנים , ואולי גם של ההורים .
לכן אני רוצה לפנות מעל במה זו לשר השיכון : אם משרד השיכון רוצה ליצור יעד אמיתי , רוצה ליצור חברה אמיתית – יפנה את כיוון החשיבה שלו מדרך של בנייה לקבלנים , או בנייה למכירה , לבנייה לזוגות צעירים בשכירות .
אם כך נעשה , נראה את הכיוון החיובי ונאפשר לזוגות הצעירים גם לחיות בדירות במדינת ישראל וגם ליהנות מחייהם ומזמנם הפנוי .
תודה .</text></doc></root>