<root><doc><name>היו"ר ש' וייס:</name><text>חברי הכנסת , אנחנו פותחים את ישיבת הכנסת , יום שלישי , כ " ז בכסליו התשנ"ג , 22 בדצמבר 1992 .
אנחנו פותחים את הישיבה היום כאשר לפנינו כמה הצעות לסדר-היום – מס' 654 , 655 , 656 , 708 ו - 709 , בנושא : דרכים לביעור נגע ההתבוללות בתפוצות .
נמצאים אתנו כאן אורחים מתנועת " ביחד". אני רוצה לברך את כל האורחים המכובדים שלנו ואת ההנהגה של התנועה החשובה והפעילה הזו , אשר באה אלינו לפני שבועות מספר יחד עם כמה חברי כנסת ביוזמה מבורכת , והציעה לנו לקיים את הדיון בנושא .
אני רוצה לומר לאנשי תנועת " ביחד " ולחברי הכנסת , שהכנסת נדרשת לסוגיות האלה מדי פעם בפעם באופן ספונטני , בדיונים השונים שהיא מקיימת , אך דיון מרוכז בסוגיה , שבו חברי כנסת אחדים יבטאו את גישתם לנושא , יכול כמובן רק להועיל .
ברשותכם , חברי הכנסת , אני רוצה לפתוח את הדיון בהערות קצרות אחדות , והייתי רוצה לפתוח במסמך שהוא מסמך קשה .
סוגיית ההתבוללות העסיקה אותנו תמיד .
אך טבעי הוא , שכל אומה מבקשת לשמר את עצמה , את תרבותה , את הזיכרון ההיסטורי שלה , אלא שנוסף על המאוויים הטבעיים האלה של כל אומה , נפלנו קורבן במלחמת העולם השנייה לרצח עם , כאשר מיליוני יהודים נכחדו .
בתקופה זו של ניסיונות חוזרים ונשנים להכחיש את השואה כדאי אולי להזכיר , כי על-פי מיטב המחקרים שנעשו על שדה הקטל הנורא של השואה , קרוב ל - 6 מיליוני יהודים נרצחו : 4.5 מיליונים בפולין ובברית-המועצות , 125,000 מגרמניה , עשרות אלפים מיהודי אוסטריה , צ'כוסלובקיה , הונגריה , רומניה , טרנסילבניה , צרפת ובלגיה , 700 מלוקסמבורג , איטליה , הולנד , נורבגיה , יוגוסלביה , יוון ומדינות רבות אחרות .
המספר שרשמו מחברי האנציקלופדיה העברית הוא 5,820,860 .
ייתכן שהמספר היה גדול יותר , וכאשר אנו מדברים על מספרים כאלה , עומדים לפנינו האנשים הבודדים .
לכל איש היה שם , וברצח הזה נכחדו גם עוברים אשר נרצחו יחד עם האמהות .
הרצח הזה פצע אותנו לדורי-דורות .
בגינו של הרצח הנורא הזה לא נולדו אותם עוברים , לא נולדו מיליוני ילדים וילדות , וגם לא נולדו הילדים והילדות של הילדים והילדות אשר לא נולדו בגין השואה .
קטנו כעם כתוצאה מן השואה .
על-פי המחקרים הדמוגרפיים המצויים , יש היום 12,850,000 יהודים בעולם , מתוכם קרוב ל - 4,200,000 חיים בישראל וכ-8,700,000 בתפוצות .
לא אפרט את המספרים .
יש לנו תמיד אינטרס יהודי , אנושי וציוני עמוק לגרום לכך שהם יבואו לארץ הזו – למולדתם , לביתם הטבעי .
על כן , כל מערכה נגד נגע ההתבוללות משולבת , לפי טעמי , בגלעינה של הציונות על ענפיה השונים והמגוונים , ואני מתאר לעצמי שהדברים האלה יבואו לידי ביטוי גם בדיון שאנו מקיימים כאן במסגרת הצעות לסדר-היום שיזמו חברי הכנסת .
אני מזמין את ראשון מגישי ההצעות , חבר הכנסת אלי דיין , ואחריו – חבר הכנסת בנימין נתניהו .
אני מבקש להתבטא במסגרת שבע דקות , כי מספר מגישי ההצעות גדל מעבר לשלושה , וטוב שהוא גדל .
היה רצון עז מצד עוד ועוד חברי כנסת להשתלב בדיון .
תודה רבה .
אני מזמין עכשיו את חבר הכנסת בנימין נתניהו .
אחריו – חבר הכנסת זבולון המר .
באמריקה הצפונית – 5 מיליונים ו - 885,000 .
אני מודה לך מאוד .
חבר הכנסת זבולון המר , בבקשה .
אחריו – חבר הכנסת שלמה בניזרי .
נא להקפיד על לוח הזמן .
אתם רואים שאפשר לומר את הדברים בדרך מאוד מאוד ממוקדת .
התקנון .
אני מודה מאוד לחבר הכנסת המר .
חבר הכנסת שלמה בניזרי , בבקשה ;
ואחריו – חבר הכנסת משה קצב .
יש לך חצי דקה .
ציטוט אחד .
טוב .
אני מודה מאוד לחבר הכנסת בניזרי .
חבר הכנסת משה קצב , בבקשה , ואחריו יתייחס לנושא השר שמעון שטרית .
אני מודה לחבר הכנסת משה קצב .
השר שמעון שטרית , בבקשה .
אני בטוח שתצליח למקד את הדברים בקיצור הנדרש .
מי יודע ?
סליחה שאני מתערב , אבל , בכל זאת בעלייה הגדולה שהיתה בזמן האחרון , של כחצי מיליון יהודים , אני חושב שלסוכנות היה חלק חשוב מאוד .</text></doc><doc><name>אלי דיין (העבודה):</name><text>אדוני היושב-ראש , כנסת נכבדה , שליש מהעם היהודי עלול להתבולל ואנו עלולים לאבד אותו , חלילה , אם לא נכריז מלחמת חורמה על נגע ההתבוללות , ואכן יש יותר מסמליות בכך שנושא זה נדון דווקא בעיצומו של חג החנוכה , המסמל יותר מכול את המאבק בהתייוונות ובהתבוללות .
יפה עשו תנועת " ביחד " והיושב-ראש שלה , חברי סם בן-שטרית , שיזמו את הדיון בנושא חשוב וגורלי זה לעתיד העם היהודי .
הנני מודה ליושב-ראש הכנסת , מר שבח וייס , שנתן את ברכתו ואפשר את קיום הדיון .
אדוני היושב-ראש , כנסת נכבדה , העניין הוא בנפשנו , בנפש עמנו .
איברים רבים מגוף עמנו הולכים ומידלדלים מדי שנה בשנה , והייתי אומר – מדי יום ביומו .
ייתכן שאנו מבכרים שלא לראות את האסון הרובץ לפתחנו ומתנחמים בכך שהמתבולל נשאר שלם בגופו .
היום הידרדרנו למצב , שגם הורי המתבוללים , אחיהם וסביבתם הקרובה מתייחסים לתופעה בשוויון נפש .
הם כבר לא מתביישים בנישואי התערובת של ילדיהם .
האם נהיינו אדישים ואטמנו את לבנו נוכח ההתבוללות רק מפני שהיא נעשתה לעניין שבשגרה ?
ועתה , אדוני היושב-ראש , רבותי חברי הכנסת , לנתונים המדאיגים , שחייבים להדיר שינה מעיני כל יהודי .
הסקרים והמחקרים שערכו חוקרים ודמוגרפים בעלי מוניטין מצביעים על כך , ש - 45 % מיהודי הגולה נישאים בנישואי תערובת , וכרבע מהיהודים חיים במדינות שההתבוללות בהן מגיעה לכ-60 % . יש מקומות באירופה , שההתבוללות בהן הפכה מגפה של ממש , והיא מגיעה ל - 70 % ואף ל - 90 % .
במחקר שהזמינה מועצת הקהילות היהודיות בארצות-הברית נתברר , ש - 55 % מהנישואים בקהילות אלה הם נישואי תערובת .
חמור מזה , שלושה מתוך כל ארבעה ילדים הנולדים לזוגות אלה מקבלים חינוך נוצרי או חינוך לא-יהודי .
מחקר אחר , שגם הוא נערך בארצות-הברית , מגלה ש - 76 % מהילדים מנישואי תערובת ציינו שהם מעדיפים לראות את עצמם גויים , לא יהודים .
בקצב הזה , רבותי , לפי דעת מומחים , אם התופעה הזאת תימשך , בתוך שני עשורים או שלושה יצטמק העם היהודי ויאבד את רובו .
נוכח הסכנות , עלינו להתגייס כאיש אחד למלחמה בהתבוללות , ולזכור כי ישראל ערבים זה לזה .
ברוח ימי חנוכה אלה יש לזכור , כי מלחמת החשמונאים פרצה , ראשית כול , נגד נגע ההתייוונות .
עלינו לראות את עצמנו כחשמונאים ולהיאבק בנגע ההתבוללות הנובעת מהתרופפות בתודעה היהודית והלאומית .
למאבק בנגע ההתבוללות אני מציע להקים שדולה של חברי כנסת , שיתמכו בפעולה ציבורית , ארגונית והסברתית .
כמו כן , על הכנסת לרתום את כל הכוחות בעם היהודי , בארץ ומחוצה לה .
עלינו לרכז נתונים מעודכנים על התהליכים הדמוגרפיים בקהילות השונות ולמפות מיפוי מלא את המקומות הבעייתיים .
יש לגייס למשימה את מיטב הכוחות המקצועיים ואת המוסדות הציבוריים הממונים על הפעולות השונות בחוץ-לארץ , כמו ההסתדרות הציונית על מחלקותיה או ארגונים וולונטריים , כמו תנועת " ביחד " , שאורחיה נמצאים כאן ויש לנו הכבוד לראות אותם יחד אתנו זה השבוע השני , אחרי שסיימו את המבצע הנפלא של העלאת עצמות טבועי " אגוז". תנועת " ביחד " פעלה רבות בתחום זה , והשכילה כעת למקד את תשומת הלב בנושא לאומי חשוב זה בארץ ובתפוצות .
אין ספק , אדוני היושב-ראש , שהמאבק בהתבוללות צריך להיעשות קודם כול במישור החינוכי בכל רמותיו .
על כן , עלינו לגייס למאבק זה את השליחים העוסקים בחינוך בבתי-הספר , בתנועות הנוער ובמרכזים הקהילתיים .
יש להכין תוכניות לימודים מיוחדות לגולה בנושא ההתבוללות וליצור בריתות בין בתי-הספר ותנועות הנוער בארץ ובגולה .
בריתות ואימוץ הדדי יגבירו בהכרח את הנהירה לארץ של בני הנוער , שכולנו מעוניינים שיעלו לכאן .
יש לערב , אדוני היושב-ראש , בפעולות אלה את מרכז השלטון המקומי , את ראשי הרשויות המקומיות , את ארגוני בתי-הכנסת והקהילות , את כל הפדרציות ואת כל המתנדבים בעם .
אדוני היושב-ראש , עלינו לגייס למשימה לאומית חשובה זו את מיטב המסבירים בעם , אשר יעשו להצגה נאותה של היהדות ושל תפיסת עולמה , שכל כולה ערכים אוניברסליים , צדק סוציאלי , הומניזם , משפט צדק וערכי מוסר , העושים אותה לחברה צודקת והרמונית .
מסבירים אלה ידגישו את תרומתה של היהדות לתרבות העולם בתחומי המדע , הטכנולוגיה , הכלכלה , התרבות והאמנות .
הצגה נאותה של היהדות תיצור הזדהות עם ערכי היהדות וגאווה על השייכות לעם ישראל וליהדות .
ולסיום , רבותי חברי הכנסת , עלינו למצוא מסילות ללבו של המתבולל הפוטנציאלי ולהראות לו שיש טעם ומשמעות לחייו כיהודי , שראוי לו ליטול חלק בדוד ונחלה בבן ישי .
תודה .
זו הצעה טובה מאוד .</text></doc><doc><name>בנימין נתניהו (הליכוד):</name><text>אדוני היושב-ראש , חברי הכנסת , אני רוצה לפתוח גם כן בברכה לתנועת " ביחד " ולידידי סם בן-שטרית על הפניית זרקור לנושא שהוא לא רק חשוב , אלא גורלי , עתידו של העם שלנו .
אני גם מזדהה עם רבים מהדברים שאמר חברי אלי דיין , אבל עם זאת , אני רוצה אולי להדגיש דבר אחר .
אני חושב שאנחנו מצויים במאה , שבה היו שני איומים על קיום עמנו .
איום אחד הוא איום של השמדה פיסית , האיום הזה הכחיד במאה הזאת שליש מעמנו , כפי שהכחיד במאות אחרות חלקים ניכרים , אומנם לא בהיקף הזה .
אבל מה שנוצר במחצית המאה האחרונה , מאז מלחמת העולם השנייה , זה איום של השמדה שקטה , של שואה שקטה , שבאמצעותה נעלמים יהודים רבים בדרך ההתבוללות , או דרך נישואי התערובת , או דרך ילדים יהודים שלא נולדים , ואני אביא דוגמה אחת .
בארצות-הברית נהוג היה לומר , שהאוכלוסייה היהודית מונה כ - 6 מיליוני נפש .
במחקרים האחרונים שנעשו בשנה הזאת מעריכים את המספר קרוב יותר ל - 5 מיליונים , קצת פחות מ - 5 מיליונים .
כיוון שמדובר בהפרשי זמנים של קרוב ל - 30 שנה , פירוש הדבר שב-30 השנים האחרונות , במקום שיהיה גידול , נניח לפי קצב גידול סביר שנמצא פה בארץ – היינו צופים שבארצות-הברית יהיו קרוב ל - 9 מיליוני יהודים .
במקום 9 מיליוני יהודים , אנו נמצאים קרוב יותר ל - 5 מיליוני יהודים .
פירוש הדבר , ש - 4 מיליוני יהודים נעלמו או שלא נולדו או שהתבוללו .
בכל אופן , מדובר כאן באובדן של מיליונים .
אתה יכול לקחת תרמומטר , להכניס אותו לעם היהודי , ואז אתה יכול לקבל מספרים .
המספרים יגידו לך , למשל , שבשנות ה - 50 היו נישואי התערובת בהיקף של 6 % עד 8 % , והיום הם כבר נמצאים ב - 52 % . אם אתה הולך לקליפורניה , שמובילה את יתר ארצות-הברית , זה כבר נמצא ב - 70 % . זאת מגמה .
אם בארצות-הברית היו אותן משפחות מעורבות בהיקף קטן , הרי צריך להבין , שנוסף על ההיקף הגדול , פירוש הדבר ששלושה מתוך ארבעה ילדים שנולדים למשפחה כזאת מקבלים חינוך נוצרי , לא יהודי , מה שקרוי בארצות-הברית חינוך נוצרי .
אלה הם בשבילי סימפטומים , הם לא נוגעים בבעיה , הם מדד של הבעיה אבל הם לא שורש הבעיה .
מדוע זה קורה ?
מדוע זה קורה כשקיימת מדינה יהודית ריבונית ?
זו שאלה שאנחנו צריכים להשיב עליה .
להערכתי , זה קורה משום שיש ירידה כללית בעולם לערך הדת .
זו ירידה עולמית , והיא קיימת כמובן גם במקומות אחרים וגם בתוך עמנו , אבל היא איננה משפיעה כל כך עלינו .
כיוון שאנחנו יהודים , והזהות הדתית והזהות הלאומית שלנו – לא ניתן להפריד ביניהן , הרי אנחנו כאן בארץ מחפים על ירידה בזהות הדתית על-ידי עלייה בזהות הלאומית , ואנחנו גם מקיימים את הזהות הדתית .
יש חינוך דתי ויש חינוך לערכי היהדות ולמסורת ישראל גם בקרב הציבור החילוני .
בחוץ-לארץ אתה יכול לקיים חינוך דתי , ידידי אלי דיין .
אתה יכול לעשות את זה , וחשוב שנעשה את זה .
אבל , לדעתי , זה לא יענה על בעיית מיליוני היהודים שנמצאים מחוץ למסגרת , ונמצאים בחברות שהן בעצמן מצמצמות את ערך הדת .
אחת הבעיות שמגדילות את היקף ההתבוללות ונישואי התערובת בארצות-הברית זו העובדה שגם החינוך הנוצרי הדתי ירד .
אילו היה חינוך נוצרי-דתי בקרב הצעירים הנוצרים , וצעירים נוצרים הבאים לאוניברסיטאות השונות , לא זו של המורמונים ביוטה , היו מזדהים : אני נוצרי , אני דתי , אני אדוק , אני קתולי , הרי זה היה יוצר מחסום בפני אותו יהודי צעיר שהיה חושב להתחתן עם גויה , או בפני צעירה יהודייה שהיתה חושבת להתחתן עם צעיר גוי .
אבל , כיוון שהדת מאבדת את ערכה גם אצל הגויים , נוצרת בארצות-הברית , וזה נכון גם בחלקים רבים של אירופה וגם באמריקה הלטינית , מין תחושה של " כולנו שווים". אני אמריקני ואת אמריקנית ;
אני ארגנטיני ואת ארגנטינית .
והמחיצות שהיו קיימות , נופלות היום במהירות .
כיוון שההגדרה שמגדירים את עצמם רבים מיהודי הגולה היא הגדרה דתית , היהודי המגיע לחברה כזאת , לאוניברסיטה כזאת , אומר : בסדר , אני מוכן להתערטל מדתי , בלאו הכי לא קיבלתי חינוך דתי , ואני יכול להטמיע את עצמי ;
אני אמריקני , ובת הזוג שלי גם היא אמריקנית , אין שום הבדל בינינו .
והילדים הנולדים הם כבר אמריקנים .
אינני חושב , עם כל הכבוד , שהפתרון למאסה הגדולה של יהודי הגולה נעוץ בחינוך דתי , משום שהוא מנסה לצאת נגד הטנדנציה הדומיננטית של החברות הסקולריות במערב .
אני חושב שבמקום שאפשר להשריש את החינוך הדתי צריך לעשות זאת .
אבל אצל יתר הציבור היהודי צריך לחזק את הזהות הלאומית .
לדבר הזה יש שם .
קוראים לזה ציונות .
המדינה הציונית הפקירה במידה רבה את הציונות , ואינני בא בהאשמות אלא קובע עובדה ;
הפקירה את החדרת התפיסה הלאומית היהודית בעולם .
לא תמיד נוח ליהודים להגיד שהם בני לאום אחר .
פעמים רבות לא נוח להם להגיד זאת , והם בוודאי אינם רוצים לומר : אנחנו שייכים לעם הזה , יש לנו שייכות , כמיהה וקשר לארץ הזאת , מפני שהדבר הזה מעמיד אותם , כמובן , בעימות .
אבל אם לא נעמיד אותם בעימות הזה , הרי בסופו של דבר נאבד אותם .
אני חושב שהפתרון לבעיית ההתבוללות הוא הציונות .
אני חושב שלאורך זמן לא נוכל להחזיק תפוצות גדולות בגולה על בסיס של חינוך דתי בלבד .
אני מעריך את זה , אני מכבד את זה , אבל אני יודע שזה לא יספיק .
זה יספיק למיעוטים , אבל למאסה של היהודים יש רק פתרון אחד .
הפתרון הוא חינוך לאומי יהודי ציוני .
אני קורא להביא לשיקום של הארגונים המופקדים על העשייה הזאת .
אינני חושב שזו פעולה של הסוכנות היהודית בלבד .
אני חושב שזו פעולה ראשונה במעלה של הממשלה בישראל .
אני חושב שההפרדה המלאכותית בין הממשלה ובין הסוכנות בדבר כל כך חשוב , ובעיקר כל כך גדול , היתה טעות , ואני חושב שהגיע הזמן לשים קץ לטעות הזאת .
וכאן , אדוני היושב-ראש , אני שם קץ לדברי , כי אני חושב שאת תמצית דברי הצלחתי לבטא במסגרת הזמן שנכפתה עלי .</text></doc><doc><name>זבולון המר (מפד"ל):</name><text>אדוני היושב-ראש , חברי הכנסת , אתחיל בעניינו של יום .
במעמד ההכרזה על המרד , המתואר בספר המקבים א' : " ויען מתתיהו ויאמר בקול גדול : אם כל העמים אשר בבית מלכות המלך שומעים לו , יסורו כל איש מעבודת אבותיו ויבחרו במצוותיו .
ואני ובני נלך בברית אבותינו .
חלילה לנו לעזוב תורה ומצוות .
לדברי המלך לא נשמע לסור מעבודתנו ימין ושמאל " .
ובהמשך הדברים פרץ מתתיהו אל היהודי שקרב לזבוח , והרג אותו ואת שליחו של המלך , ומכאן החלה מלחמת המקבים לשמירת זהותם העצמית וייחודם התרבותי-הדתי-הלאומי .
מלחמתם זאת והצלחתם בה , הצלחתם לטהר את בית-המקדש ולחדש בו את העבודה היא שנתנה להם את הסמכות המוסרית והציבורית לשלוח איגרות מחייבות אל יהודי הגולה בעניינים הנוגעים לשמירת הזהות היהודית , כמתואר בספר המקבים ב' ובמקומות אחרים .
חברי הכנסת , פעולת מתתיהו ובניו היא היפך הכיוון המתבולל , ושיקום סמכותם כלפי הגולה בנה סכר כנגד זרמי ההיטמעות .
הבעיה העומדת בפנינו היום היא יכולתנו , במציאות של זמננו , לבנות ולקיים מצב של אחדות והתלכדות למרות המרחקים והשוני , ולמרות הרצון להיות שווים לכול .
בעולם הרוחני שלי יש פתרון מוכח לבעיה הזאת .
אבל , כפי שאמר חבר הכנסת נתניהו , אני מודע לכך שפתרון זה אינו תופס את כולם במציאות של ימינו .
ההיסטוריה מעידה , שהדבקות בדת גישרה על מרחקים ועל הבדלים בין הקהילות היהודיות השונות .
הדרך לבית-הכנסת היתה הגשר שעליו נפגשו יהודים , והיא שהרחיקה אותם מהתבוללות .
הדרך הזאת לא איבדה את יעילותה , אבל יהודים רבים בישראל ובתפוצות חדלו להשתמש בה , ולכן גם כשאני מאמין שהעם היהודי ישוב יום אחד לאמונתו , הרי כמי שרואה את עצמו שותף מלא לכל בעיות הקיום היהודי אינני יכול להתעלם מהעובדה , שהפתרון הדתי אינו מהווה תשובה פשוטה ומלאה למציאות כפי שהינה בעם היהודי .
ועם זאת , אין אנו פטורים מהחובה לקיים ליכוד בעמנו בארץ ובגולה גם בתנאים של ניתוק וריחוק , ולשמר את האחדות בין קיבוצים יהודיים החיים בסביבות תרבותיות וחברתיות נבדלות זו מזו .
משאלה זו נתקלת בסכנת ההתבוללות , שאנחנו מופקדים על מניעתה , ועלינו לפעול ככל יכולתנו כדי לעצור את נישואי התערובת שמפרקים את הקיום הייחודי שלנו , ולבלום את ההיטמעות המוחלטת בסביבה , או אם לנקוט מונח רלבנטי לחנוכה – ההתייוונות .
אדוני היושב-ראש , החל משיבת ציון מאיים על העם היהודי נושא ההתבוללות .
נדמה לי שלא היה עוד משבר חריף כמו זה שבימינו .
אנחנו מאבדים מאות אלפי יהודים , כפי שנאמר כאן , לא באינקוויזיציה , לא בשואה , לא בהשמדה , פשוט מתבוללים בלי משים .
לא מתעניינים ביהדותם , נחשפים לתרבות אחרת ונסחפים אליה .
כתוצאה מכך : נישואי תערובת של למעלה מ - 50 % בקרב יהודים בחוץ-לארץ .
ממדים כאלה לא היו מעולם .
לרבים מהנשואים נישואין מעורבים , וגם מי שלא נשואים נישואין מעורבים , אין מטען יהודי בעל משקל באמתחתם , והם חיים בעולם שבו ייחודיות סותרת את רוח הזמן .
וכשאובד הבסיס הדתי , השתייכות לאומית בלבד נראית להם לא מוצדקת בעולם שדוחה לאומיות כזהות עצמית , באוניברסיטאות , למשל , ובקמפוסים .
לכן קשה לשמר ולקיים יהדות בלי יהדות .
ולא הפזורה בלבדה – אני רוצה לומר לחברי הכנסת – חשופה לסכנה , אלא גם על המרכז היא מאיימת ;
זאת אומרת , על מדינת ישראל , שמעמידה את עצמה , ובצדק , כגרעין המרכזי של העם היהודי .
מרכז איננו בהכרח מחוסן יותר מהתפוצות .
גם עליו הסכנה מאיימת .
אומנם הסכנה כאן בארץ לא דומה לזו שבגולה .
כאן אין אולי סכנה לקיום הפיסי , ובתוך עמנו אנחנו יושבים , אבל איננו מחוסנים לגמרי מפני אובדן זהותנו היהודית , שזה בסיס הקשר גם בינינו לבין התפוצות .
אדוני היושב-ראש , הבסיס הקיומי של חלק ניכר , ואולי של רוב העם היהודי בעולם , הוא מדינת ישראל .
בלעדיה אין לרובם עתיד .
אבל הם אינם כאן , אין הם לומדים עברית , אין הם לומדים יהדות , לא בית-ספר יהודי , לא מדינת ישראל , והקשר בינינו הוא בעיקרו דרך המגבית או ה " בונדס". ולא מוקרן ממדינת ישראל , שהקשר בינינו אינו מבוסס על " ניצול הדדי " , כפי שזה היום במידה מסוימת , אלא על גורל וייעוד משותפים .
דמותה של מדינת ישראל כפי שתשתקף בעיניהם , ופעילות מדינת ישראל בקרבם כפי שתיעשה – אני מסכים לדבריך , שצריך שממשלת ישראל תפעל בעניין – יכולות לקבוע הרבה מאוד באשר לזהות ולהזדהות היהודית בגולה ובתפוצות עם מדינת ישראל , ועם העם היהודי .
והסכנות הן רבות , לא רק נישואי תערובת , יש גם דרכים סמויות יותר ומתונות יותר שיכולות להביא לאותן תוצאות .
אנו חיים בעולם פתוח , ורוצים שיהיה פתוח , אבל אנחנו רוצים שיהיה מוגן מרוחות פרצים .
אנחנו רוצים שתהיה כאן דמוקרטיה – נכון – ולא נוותר על כך .
חברי הכנסת , איש מאתנו או מהורינו לא בא לארץ רק כדי לחפש בה דמוקרטיה ואוניברסליות , אלא לחיות במדינה יהודית , על כל המשתמע מכך .
מדינה יהודית יש לנו רק כאן , אם נדאג שתהיה יהודית .
אין לנו נוסחת פלא שתמנע התבוללות , בהעדר אחדות אמונית , אבל הדרך היא בכל זאת גם בחינוך , בהקניית איזה מטען שייחד את בני עמנו מסביבתם וייתן להם בסיס להתקיים כקבוצת הזדהות נפרדת ומודעת ליהדותה .
בעיני , העברית וידיעת הארץ לבדן הן בסיס חלש להזדהות .
צריך הרבה מעבר לכך .
תהא תפיסתנו אשר למהות היהדות אשר תהא , ותהא ההשקפה שבה אנו מחזיקים אשר תהא – מהחינוך ומהערכים האלה אנו מצפים , שיקנו הבנה וידע גם של יהדות , גם של ציונות , גם של לאומיות , גם של מדינת ישראל , ושיכשירו לנו בנים שיהיו נאמנים וגאים להיות בני העם היהודי , המוכנים למלא גם חובות הקשורות בקיומו של העם היהודי וליטול אחריות למעשים הנוגעים לעם היהודי ולשותפות היהודית .
חברי הכנסת , אני מסיים , בפקודת היושב-ראש , ובצדק
בכמה משפטים .
הצעקה של חרדתנו מפני התבוללות שמכרסמת בעם היהודי לא תהיה מועילה אם לא נלווה אותה במעשים של ממש לחיזוק זהותנו היהודית בישראל ובעולם .
הזיקה היהודית של מדינת ישראל איננה תנאי מספיק , אבל היא תנאי הכרחי לכל מעשה נגד ההתבוללות .
אני מקווה שמכאן , מהכנסת , תצא שוב הקריאה למנהיגות העם היהודי בארץ ובתפוצות לפעול במשותף , בכוחות משותפים ובאמונה גדולה כדי להילחם בהתבוללות .
אני רוצה לשבח את תנועת " ביחד " , את סם בן-שטרית , על היוזמה ועל הפעולה שלכם בנושא ;
לשבח את יושב-ראש הכנסת , פרופסור שבח וייס , שנענה בשמחה לקיים את הדיון הזה ;
ולשבח את הכנסת , שמצאה ביום הזה את עצמה מוכנה ורוצה לדון בנושא החשוב הזה .
אני רוצה דיון במליאה .</text></doc><doc><name>שלמה בניזרי (ש"ס):</name><text>אדוני היושב-ראש , כנסת נכבדה , ראשית ברצוני להודות ליושב-ראש הכנסת על הסכמתו להכניסני לרשימת הדוברים בנושא חשוב זה .
רצוני העז לדבר בא בעקבות כך שראיתי שכל הצדדים במגוון הדעות הישראלי והפרלמנטרי משתתפים בדיון , ואילו הפן החרדי , שהוא למעשה מייצג את היהדות המקורית , ולא המתחדשת , אינו מיוצג .
רבותי חברי הכנסת , היווצרותו של העם היהודי החלה לפני 3,805 שנה , עת נולד אברהם אבינו , אבי האומה היהודית .
יש רבים הטועים וסוברים , שהיהדות החלה ב - 1948 , עת קמה מדינתנו , מדינת ישראל .
אך ברצוני לתקנם ולומר , שנכון שהיהדות החלה ב - 1948 , אך לא למניין הנוצרים , אלא למניין בריאת העולם .
כלומר , אברהם אבינו נולד באמת בשנת 1948 לבריאת העולם , אך לפי התאריך העברי , ואז החלה היהדות .
ייחודיותה של היהדות אז היתה המסר החדש , והוא המונותאיזם , כלומר האמונה באל אחד , בשונה משאר העמים עובדי האלילים .
אברהם אבינו הפיץ את תורת האלוקים , בורא העולם , בכל התפוצות , וכמאמר רבותינו בגמרא במסכת עבודה זרה : " את הנפש אשר עשו בחרן " , התרגום כותב : דשעבידו לאורייתא .
אברהם אבינו מגייר את הגברים ושרה את הנשים .
ומאז למעשה החלה יהדותנו המפוארה , כשממשיכי דרכו של אברהם אבינו הם בנו יצחק אבינו , עליו השלום , יעקב אבינו , עליו השלום , השבטים הקדושים , ועד מתן תורה , שאז נגלה הקדוש-ברוך-הוא בכבודו ובעצמו ונתן לנו במעמד הר-סיני את תורתנו הקדושה והמפוארה , אשר כלול בה הכול : מוסר , דרך ארץ , קומוניזם , סוציאליזם ועוד ועוד .
לאורה של התורה הלך עם ישראל לאורך כל ההיסטוריה היהודית , המונה אלפי שנים , הן בארץ-ישראל והן מחוצה לה .
עמים רבים , ובתוכם הוגי דעות גדולים כמו תומס מאן , בייבל , דומיניטיט , קאנט ועוד רבים , תמהו על כושר ההישרדות של העם היהודי בתור עם .
הרי אימפריות רבות ועצומות מבחינה צבאית , מדינית וכלכלית לא הצליחו להישרד ונכחדו מהעולם , ובמקומן צצו עמים אחרים , שדמו לקודמיהם אולי רק בשם , אבל ערכית , רוחנית וכדומה – כלל וכלל לא , והמרחק ביניהם הוא כרחוק מזרח ממערב .
לעומתם , העם היהודי שורד כבר 3,805 שנים .
ובאמת כולם שאלו : הכיצד ?
ולכולם , מעניין , היתה מסקנה אחת דומה והיא : תורת ישראל .
אני פונה אליך , ידידי חבר הכנסת בנימין נתניהו , הדברים פה מכוונים לשיטת פעולתך , כיצד אפשר למגר כיום את ההתבוללות .
תורת ישראל עם כל המצוות הכלולות בה – כמניין של תרי"ג , וכן כשהיא מלווה בתורה שבעל-פה , שהיא חלק בלתי נפרד מהתורה שבכתב , כמו שכתב כבר לפני כאלף שנה רב סעדיה גאון : אין ישראל אומה אלא בתורתה – תורה שבכתב ותורה שבעל-פה , היא זו שהגנה ושימרה את העם היהודי בתור העם היהודי .
התורה ליוותה את ישראל לאורך כל ההיסטוריה , בין בארץ-ישראל ובין בגולה , וכל זמן שהתורה נשמרה וקוימה על-ידי העם הצלחנו להישרד רוחנית וגשמית .
אך ברגע ובמקומות שניסו להתרחק מיהדותם , היהדות התרחקה מהם , והם איבדו את זהותם היהודית .
לצערי הרב , לפני כ - 200 שנה קמה תנועת ההשכלה .
אני מתאר לעצמי , כמובן , שיש מי שחושבים אחרת , מבחינתם כאשר קמה תנועת ההשכלה היה זה לשמחתם ;
אך אני , בתור רב בישראל המייצג את תורת ישראל המקורית , אומר את דעת ההלכה על תנועה זו .
תנועה זו , בראשותו של מנדלסון , חרתה על דגלה את המשפט הנורא והאיום , שנלמד היום בבתי-ספר במדינת ישראל , והוא : " היה יהודי בביתך ואדם בצאתך". זהו משפט גזעני מאין כמותו – היה יהודי בביתך ואדם בצאתך , פירושו שההיפך מאדם הוא יהודי .
הרי אין לך דבר נורא מזה .
סופו של אדם זה , שהתנכר ליהדותו , היה שכל בניו התבוללו והתרחקו מיהדותם .
כשיהודי מתנתק מיהדותו מטעמי בושה או קדמה , זה כמו תינוק בן-יומו שמתנתק מאמו ואינו רוצה לינוק ממנה , ואחריתו היא כליה .
רבותי חברי הכנסת , אומנם כבר שמעתם נתונים , אבל רצוני להביא לידיעתכם עוד נתונים סטטיסטיים על הנעשה בתפוצות .
שיעור ההתבוללות בגרמניה – 80 % ; בהולנד – 70 % ; בשווייץ – 60 % ; בסקנדינביה – 60 % ; באוסטריה – 62 % ; באיטליה – 60 % ; בצרפת – 35 % ; בברית-המועצות – 80 % .
נשיא המדינה מר חיים הרצוג אמר בריאיון מיוחד לעיתון " הארץ " בשנת התשמ"ט : " העם היהודי מאבד עשרה יהודים מדי שעה". שיעור נישואי התערובת בארצות-הברית גדל ב - 30 השנים האחרונות מ - 6 % ל - 40 % . על-פי נתונים שנתפרסמו בשנת 1988 בסנטינל – " שליש מיהודי אמריקה מעדיפים להינשא ללא-יהודי". זה על-פי מחקר שנעשה על-ידי המועצה היהודית האמריקנית .
" 80 % מבני הנוער בחוץ-לארץ מוכנים לשאת נוצריות. "
רבותי חברי הכנסת , זהו רק חלק קטן מהנתונים המבהילים והמזעזעים על מצב עמנו היום .
על-פי נתונים שמסר פרופסור רוברטו בקי בישיבת ועדת העלייה והקליטה של הכנסת לפני שנים מספר , בשנת 2025 יהיו מחוץ לישראל רק 6 מיליוני יהודים , כשליש מהם קשישים מגיל 65 ומעלה .
בממוצע יהיה בכל משפחה יהודית ילד וחצי .
כאן נשאלת השאלה מאליה : מה קורה ?
מדוע בעשרות השנים האחרונות חל לנגד עינינו תהליך כליה של עם ישראל , שהולך ומתעצם מיום ליום ?
כתשובה על כך ברצוני להביא בפניכם , רבותי חברי הכנסת , ציטוטים מספר מדברי אישים בכירים , הוגי דעות ועיתונאים מעמנו , שלא חשודים על דתיות יתר .
אדוני היושב-ראש , בנושא חשוב כל כך , כשגם כבודו העלה את חיוניות הנושא , אולי אפשר להקדיש עוד דקה אחת או שתיים .
שמואל שניצר כותב : " אולי אין זו גישה מודרנית , אולם ההתקדמות היא בכיוון של כיליון , והשיבה אל הערכים היהודיים הישנים היא העשויה להבטיח את קיומנו .
אולי מוטב שנביט אחורה בכיסופים , ולא נרוץ קדימה , בעיניים פקוחות , אל הורדת המסך על 3,500 שנות היסטוריה יהודית". ועוד מוסיף מר שניצר ואומר : " הגולה כבר גזרה דין מוות על עצמה .
מה שצפוי שם ב - 100 השנים הבאות הוא כיליון כמעט גמור , שרק גרעינים פזורים קטנים יינצלו ממנו " .
זיגמונד פרויד כתב : " אם לא תגדל את בנך כיהודי , אתה נוטל ממנו את מקורות האנרגיה שלו , שאין להם תחליף בשום עניין אחר .
הוא יצטרך להילחם כיהודי , ועליך לפתח בו את כל האנרגיה שתידרש לו למאבק זה .
אל תיטול ממנו יתרון זה " .
הפרטיזן הנודע אבא קובנר , שהיה משורר , אמר ביום עיון שנערך בקיבוץ בית-השיטה : " כשאתה שואל את עצמך את השאלה המציקה : אולי טעינו בכל הדרך ?
אתה מצפה לחצוב בעצמך את התשובה .
אין לי תשובות ברורות , אבל אני חש בכל מאודי , שלא ייתכן שמורשת עצומה כזאת תלך לאיבוד .
הכישלון הגדול ביותר שלנו היה של דור החלוצים , הניתוק מהרציפות , מכל מה שהיה טבוע בלב לבו של האדם היהודי לדורותיו .
קלה מדי היתה אמונתו של דור הראשונים , שכל זה ניתן לשנות מן היסוד .
לא בונים מניתוק , בוודאי שלא עולם יהודי". רבותי , לא רב כותב את זה .
אבא קובנר כותב את זה .
רבותי , חברים יקרים , מציטוטים מעטים אלה שהעליתי בפניכם ומהסקירה הכללית שהבאתי בתחילת דברי ניכרת התשובה הבסיסית והיסודית על שאלתנו , והיא : ההתנתקות ממורשתנו וריצת אמוק אך ורק אל העתיד , תוך התנתקות מהעבר , הן הגורם העיקרי להתבוללות .
וכבר אמר חכם אחד : עם שאין לו עבר הוא עם שאין לו עתיד .
התנתקותנו מהעבר הולכת ומנתקת אותנו מהיהדות .
והשאלה הנוספת הנשאלת , שהיא למעשה תכלית הדיון היום ולא דיבורים בעלמא , היא : מה עושים ואיך עושים למנוע את ההתבוללות ?
וכיצד אולי להחזיר לעמנו את אלה שכבר התבוללו ?
רבותי חברי הכנסת , לסיום דברי אני רוצה לומר מה הן הדרכים שאני חושב שיש לפעול בהן כדי להציל את עמנו מההתבוללות הנוראה שאנחנו נמצאים בה .
אנחנו עורכים היום בכל רחבי ישראל וברחבי העולם סמינריונים להחדרת ערכי היהדות על-ידי טובי המרצים והרבנים .
ואני קורא לסם בן-שטרית ולכל אותם אנשים שבאמת יש להם רצון טוב להציל את עמנו מההתבוללות והשואה , לבוא ולפעול בכיוון הזה , להצלת עמנו בדרך התורה .</text></doc><doc><name>משה קצב (הליכוד):</name><text>אדוני היושב-ראש , חברי הכנסת , מדי 15 שנה אובדים בהתבוללות מיליון יהודים .
קהילות יהודיות שלמות נעלמות והולכות .
שיעורי ההתבוללות ונישואי התערובת בקהילות יהודיות מסוימות מגיעים עד 90 % . קהילות יהודיות בתפוצות הגולה בימינו מתאפיינות בהזדקנות גוברת והולכת , בקצב ריבוי טבעי נמוך במיוחד , בשיעורי התבוללות גבוהים ובנישואי תערובת .
אנו ידענו לשמור על הייחוד הלאומי והדתי שלנו במשך אלפיים שנה .
למרות הרדיפות , למרות מעשי הרצח וההשפלה , העם היהודי שמר במשך אלפיים שנה על ייחודו הדתי והלאומי והיה מוכן למעשי הקרבה עצמית על קידוש השם וקדושת ארץ-ישראל .
ודווקא לאחר שקמה המדינה היהודית , דווקא בימינו אלה , שיעורי ההתבוללות ונישואי התערובת הם חסרי תקדים ואוכלים כל חלקה טובה בעם היהודי .
לאחר ההשמדה הפיסית של שישה מיליוני יהודים בתקופת השואה , באה ומתרחשת בימים אלה השואה הרוחנית .
ולדאבוננו , התהליך הזה של ההתבוללות ונישואי התערובת מחריף והולך .
מותר לנו , אדוני יושב-ראש הכנסת וחברי הכנסת , לשאול את עצמנו היכן נכשלנו .
האם התנועה הציונית פועלת נכון ?
האם התנועה הציונית איננה נושאת באחריות לכישלון לאומי בקנה מידה היסטורי , בצורה כל כך כאובה וקשה ?
איך ייתכן , אדוני היושב-ראש , שלמעלה מ - 8.5 מיליוני יהודים ברחבי העולם , 45 שנים לאחר קום המדינה , מעדיפים לחיות בגולה ולא כאן בישראל ?
אדוני שר החינוך והתרבות לשעבר , אינני שותף להערכה בעניין ההשפעה של החינוך היהודי בגולה .
אינני סבור שהחינוך היהודי יש בכוחו למנוע את התופעה המחריפה והולכת של ההתבוללות ונישואי התערובת .
השפעת החינוך היהודי היא דלה , זעומה וקצרת טווח .
איש איננו מחוסן מפני התבוללות ונישואי תערובת , גם לא המשפחות החרדיות שחיות היום בגולה .
דור ראשון מחוסן ;
דור שני פחות ;
דור שלישי ורביעי – אינני יכול להתחייב ולהיות בטוח שיהיה מחוסן מפני התבוללות ונישואי תערובת .
מדינת ישראל היא הענף העיקרי לקיום העם היהודי ולהתחזקותו .
והמסקנה , אדוני היושב-ראש , היא אחת : לחזק את הענף הישראלי .
חיזוק הענף הישראלי בחיי העם היהודי משמעותו אחת : גידול ניכר בעלייה , כמובן בד בבד עם פעולות להקטנת הירידה , והגברת קצב הריבוי הטבעי בקרב היהודים בארץ-ישראל .
אבל , בראש ובראשונה יש להגדיל את העלייה למדינת ישראל .
אדוני היושב-ראש , אסור לנו בשום פנים ואופן להשלים עם החיים היהודיים בגולה .
כנסת ישראל , מדינת ישראל , התנועה הציונית , צריכות לשלול שלילה מוחלטת את החיים היהודיים בגולה .
זה צורך לאומי .
העם היהודי איננו עם של פליטים .
אין לנו צורך במדינות מפלט .
יש לנו , ברוך השם , מדינה ריבונית , מדינה עצמאית , מדינה יהודית .
אין לנו שום צורך בקיום היהודי בגולה כדי להתרים כספים למדינת ישראל .
אין לנו צורך בקיום יהודי בגולה כדי לקיים " לובי " בבית הלבן או בקרב מדינאים באירופה כדי לגייס תמיכה במדינת בישראל .
אגב , ממילא חלק ניכר מכספי המגבית נשארים בתוך הקהילות היהודיות עצמן , למען מה שהם מגדירים " צרכים מקומיים " , ורק חלק מזערי מכספי המגבית מגיע למדינת ישראל .
אבל , אוי לנו אם אנחנו נצדיק קיום יהודי בגולה כדי להבטיח את ה " לובי " , ואת הפעילות המדינית לטובת מדינת ישראל , או מתוך כוונה להיבנות מכספי התרומות של הקהילות היהודיות .
אנחנו פוגעים בעצמנו ובנפשנו אם נסגל את הגישה הזאת .
אנחנו צריכים להפסיק להתייחס בסלחנות לחיים היהודיים בגולה .
אנחנו צריכים להפסיק להתייחס בהבנה לאי-עלייה לארץ-ישראל .
אנחנו צריכים להעמיד את הקהילות היהודיות ברחבי העולם – כדי למנוע את תהליך ההתבוללות – בפני ברירה קשה .
צריך להתייחס אליהן בצורה יותר תקיפה , פחות סלחנית , לדרוש ולתבוע מהן לחסל את הגולה ולחיות כאן יחד אתנו .
הצעד הזה חשוב לא רק כדי להציל את העם היהודי מהתבוללות ומנישואי תערובת .
אינני מאמין בשום פתרון אחר שיוכל למנוע את ההתבוללות ואת נישואי התערובת , זולת עלייה למדינת ישראל .
והפעולה הזאת חיונית לא רק לצורך הבטחת בניינה וחיזוקה של מדינת ישראל .
העלייה לישראל חיונית , אדוני היושב-ראש , גם כצורך מדיני לאומי , כדי להשיג את השלום במזרח התיכון .
אילו חיו במדינת ישראל עוד מיליון יהודים , אני מאמין שהיה לנו הסכם שלום עם מדינות ערביות נוספות .
ככל שיהיה ריכוז יהודי גדול יותר במדינת ישראל , כך יאמינו פחות מדינאי מדינות ערב ומנהיגיהן שהם יכולים להשמיד את מדינת ישראל .
וכך יהיו יותר סימני השלמה עם קיומה של מדינת ישראל ונכונות לחתום אתנו חוזי שלום .
חוזי השלום תלויים בוודאי בארצות ערב , אבל בראש ובראשונה בהקשר זה – אם אנחנו נצליח להניע מספר גדול יותר של יהודים , מבין 8,700,000 יהודים , לקום ולבוא לישראל .
רק העלייה לישראל , ועמה הגברת הזיקה לדת היהודית , לעם היהודי , יכולה , אדוני היושב-ראש , לעצור את המגמה השלילית המחריפה והולכת , ועל-ידי כך נוכל להציל את עם ישראל משואה רוחנית שמתרחשת דווקא בשנים אלה , בימינו , כאשר מדינת ישראל ריבונית , עצמאית , אבל חלק ניכר מבני עמנו מתנתק והולך מזיקתו לדת היהודית , למדינה היהודית ולעם היהודי .
אדוני השר , האם אתה בטוח שאילולא פעלה הסוכנות היהודית כפי שפעלה היה המצב טוב יותר או גרוע יותר ?
שאלה אפיקורסית : אילולא הפעילות של הסוכנות היהודית והתנועה הציונית היו עולים לישראל פחות יהודים ?
אשר להבאתם מבחינה טכנית לארץ , יש לי כבוד לסוכנות היהודית .
השאלה היא , האם היא הצליחה במשך 45 שנה להניע יהודי אחד ולגרום לו לשנות את עמדתו .
משום-מה יושב-ראש ממפלגת העבודה עשה עמי יותר חסד מאשר יושב-ראש מהליכוד .</text></doc><doc><name>שר הכלכלה והתכנון ש' שטרית:</name><text>אדוני היושב-ראש , כנסת נכבדה , אורחים נכבדים , בעיית ההתבוללות היא עתיקת יומין , ואנחנו מכירים אותה כבר מפרשת עזרא ונחמיה במאבקם בנשים הנוכריות .
ואולם , בימינו מהווה ההתבוללות , כפי שהציגו זאת כל הדוברים לפני , נגע חמור , מחלה קשה שיש להכריז עליה מלחמה , מאבק .
זו איננה מלחמה וזה איננו מאבק עם קורבנות ומנצחים , אבל זוהי מלחמה שעלינו להכריז כדי לשמר את המורשת שלנו , שהיא עתיקת יומין , בת אלפי שנים .
תהליך ההתבוללות התפשט בעם היהודי בממדים חמורים , ולפי הנתונים המעודכנים לסוף שנות ה - 80 אנחנו עומדים בפני נתונים מדאיגים , כפי שהוצגו על-ידי כל הדוברים : בארצות-הברית 50 % מקרב הקהילה היהודית נישאים בנישואי תערובת ;
בחבר העמים , ברית-המועצות לשעבר , האומדן הוא בין 50 % ל - 55 % ; בצרפת – בין 40 % ל - 45 % ; בקנדה , אוסטרליה ובריטניה – בין 25 % ל - 35 % ; בגרמניה ובמדינות סקנדינביה האומדן הוא קרוב ל - 80 % ; במדינות קטנות במזרח-אירופה , כמו פולין , צ'כוסלובקיה והונגריה , האומדן גם כן מתקרב ל - 80 % , בין 60 % ל - 80 % .
אדוני היושב-ראש , חברי הכנסת , הנתונים הללו דורשים תשומת לב מיוחדת , במגמה לנסות ולפעול פעולה נמרצת .
אני משבח את תנועת " ביחד " ופעיליה , בראשות מר בן-שטרית , על כך שיזמו את הדיון הזה , המדגיש את הסכנה שבהתבוללות .
אני מודה ליושב-ראש על שנענה ליוזמה , ומברך את חברי הכנסת שנטלו חלק בדיון והציגו את הנושא לפי ראייתם .
יהדות הגולה הולכת ופוחתת בשל נישואי תערובת .
בשנת 1970 היו בתפוצות כ - 10.2 מיליוני יהודים , ואילו היום יש כ - 9.5 מיליוני יהודים .
בקצב הזה חוזים לנו המומחים שבעוד יובל שנים , בעוד 25 שנה , תרד האוכלוסייה היהודית ל - 7.5 מיליונים .
חברי הכנסת , אולי צריך לעשות עוד , אולי צריך להוסיף על מה שכבר נעשה , אבל אי-אפשר לקיים את הדיון הזה בלי להעלות על נס את הפעולות השונות של הסוכנות היהודית וההסתדרות הציונית בקרב הקהילות היהודיות , הן בשליחת מורים ומדריכים להוראת השפה והתרבות היהודית
אני משוכנע שהפעולה שנעשית אולי לא מספקת , כפי שציינת , חברי מר קצב , אבל אני חושב שלבטל ולא לציין לשבח את הפעולה , יהיה בזה משום אי-צדק , כי בסך הכול הפעולה היא פעולה משותפת גם של הסוכנות היהודית וגם של הארגונים היהודיים המקומיים , חלקם באסכולה דתית , חלקם באסכולה לאומית , חלקם באסכולה תרבותית , כל אחד לפי דרכו .
ביחד נעשה מאמץ .
אתייחס בהמשך לשאלת העלייה , ובהחלט אתייחס לכך לא באותו סגנון ולא בצורה ובמתכונת שאתה הצגת את הדברים .
אם מוסכם , ששמירת קשר עם התרבות היהודית ועם המורשת הדתית היהודית משאירה את הזיק של הקשר לארץ-ישראל , בבחינת " לשנה הבאה בירושלים " , ברור לי ואין לי שום ספק שאותו קשר לדת , למורשת התרבותית היהודית , מהווה תשתית לאותו רצון ולאותה הנעה .
לכן , אני משיב על השאלה הזאת בצורה חד-משמעית : כשיש קשר אין צורך במצוקה כלכלית או במצוקה מדינית כדי להגיע לארץ , אלא אדם מחליט לבוא .
אבל אם אין קשר ובהעדר מעשים ליצירת הקשר הזה , לפי דעתי באים פחות עולים .
למשל , עולים מארצות הרווחה – אם מותר לציין – יש הרבה פחות יהודים חילונים מאשר יהודים דתיים .
הדברים ידועים , ולכן אני דווקא חושב שהגברת החינוך היהודי לסוגיו , הן חינוך שמוקדיו הם בערכים האוניברסליים ובמורשת התרבותית והן חינוך שהמוקד שלו הוא המסורת הדתית , גם זה וגם זה מסייעים להגברת העלייה .
אין ספק , שמה שנעשה לא מספיק ויש להגביר את הפעולה .
אמר , בצדק , יושב-ראש הכנסת , שחובתנו להיאבק בהתבוללות חזקה שבעתיים בדור שלאחר השואה , שבה אבדו לעם היהודי שישה מיליונים מבניו ובנותיו בידי הצורר הנאצי .
חברי הכנסת , אין לי שום ספק שהקריאה שלנו בדיון כזה לא יכולה להצטמצם רק להתייחסות לשאלת ההתבוללות .
היא חייבת לכלול קריאה והפצרה ודרישה ותביעה מצעירים ומבוגרים לעלות לארץ-ישראל .
אני מאמין שהקיום השלם של העם היהודי הוא בארץ אבותינו , בארץ התנ"ך , במולדתו העתיקה של העם .
כאן יכול העם היהודי לחיות כיהודי אמיתי , ללא חשש וללא יראה .
הדברים האלה יפים וחשובים במיוחד בימי החנוכה , חג האורים , המסמל את מאבקו של העם היהודי לנוכח ניסיון לפגוע בקיומו התרבותי והדתי .
אדוני היושב-ראש , בכל דור ודור ניטשת התמודדות על קיומו של עם ישראל .
בדורנו , לאחר שקמה מדינת ישראל וההגנה הפיסית על בני עמנו והדאגה לשלומם נפתרה בעצם קיום המדינה היהודית , הפך המאבק להיות ממוקד בשמירת הזהות הלאומית היהודית ובשמירת המורשת התרבותית היהודית .
דווקא במאבק על הגנה ועל הבאת היהודים ארצה הראינו את כוחנו , כוח גדול .
רק בשנה שעברה – ב " מבצע שלמה " , שבו קיימנו את הפסוק " אם יהיה נדחך בקצה השמים משם יקבצך " , הראינו את גודל ידנו בנושא הזה .
מבצע ההצלה העצום בממדיו , שהיושב-ראש כבר הזכיר אותו , של יהודי ברית-המועצות , הוא דוגמה נוספת לכוחנו בסוגיה של הצלת העם היהודי .
אולם , כוחנו במאבק עם ההתבוללות איננו רב .
כאן יש צורך ליצור נורמות חברתיות עמוקות , שיהוו מחסום בפני נגע ההתבוללות .
אינני רוצה כרגע לעסוק בשאלה , האם צריך לשנות את חלוקת האחריות בין הסוכנות היהודית וההסתדרות הציונית לבין ממשלת ישראל .
מקובלת עלי החלוקה שבין הפעולה בגולה , שצריכה להיות מנת חלקן , בסמכותן ובאחריותן של הסוכנות היהודית וההסתדרות הציונית , לבין הפעולה בארץ גם בקליטת העלייה וגם בחינוך .
אינני סבור גם שיש מקום למתוח ביקורת , או , חס וחלילה , לגרוע מחלקם ומתרומתם של ארגונים יהודיים שונים המתאגדים למען ישראל ולהגנת ענייניה .
אני חושב שהם ראויים לכל שבח , לכל ברכה ולכל עידוד על מה שהם עושים , גם בהקשר הפוליטי , גם בהקשר המוסרי וגם בהקשר הציבורי .
אבל , ברור שיש ויש מקום להרחיב את דפוסי החיבור והקישור בין העם היהודי ובין ישראל .
יש גם מתכונות מוצלחות .
המתכונת של הגברת המעורבות של יהודי התפוצות בפרויקט שיקום השכונות היא מוצלחת ביותר ומבורכת .
אותה מתכונת צריכה עכשיו להיות מותאמת לעידוד יהודי התפוצות למעורבות בהיבט הכלכלי-החברתי של שגשוגו ופיתוחו של עם ישראל , ובקשר לחיזוק הקשרים הכלכליים בין הקהילות היהודיות בגולה לבין עם ישראל .
אולי מותר להזכיר כאן , שרק אחוז קטן מקרב יהודי ארצות-הברית באו הנה כתיירים , ואולי מוטב כאן לקרוא להם , אם אינם יכולים לקיים את מצוות העלייה – לפחות יבואו לקיים את מצוות העלייה לרגל .
כאן המקום להתייחס לוויכוח – עוד מהעת העתיקה – שהיה אז בין בבל לבין ירושלים , והיום הוא ויכוח בין ניו-יורק לבין ירושלים .
מן הראוי להדגיש כאן , שהמרכז הרוחני העדיף הוא בירושלים .
כאן המקום , כאן הזמן לשגשוג ולעושר הרוחני של עם ישראל .
בהזדמנות זו אני רוצה להדגיש , שתורת ישראל מלאה ועשירה בערכים הומניים , מלאה ועשירה בערכים אוניברסליים , שעד היום לא נס ליחם ולא פגה תקפותם .
אדוני היושב-ראש , ברשותך , אני רוצה להביא רק דוגמאות אחדות כדי להבליט עד כמה חשוב לשמור על הקשר גם בין נוער יהודי בעל אוריינטציה חילונית ובין תורת ישראל , שיש בה אותם ערכים שהיום הנוער הזה נאבק עליהם .
דוגמה אחת , אם מדובר על זכויות האזרח , הרי בתורת ישראל ובמסורת היהודית היה המלך מוגבל בהפקעת קניין פרטי .
הוא יכול היה להפקיע רק לצורכי ציבור .
בפרשת נבות יש דוגמה לכך , שמלך בישראל היה חייב להקפיד בזכויות האזרח ויכול היה להפקיע קרקע רק כאשר היה הדבר דרוש לצורכי ציבור .
וכך אומר הפסוק : " ואת שדותיכם יקח ונתן לעבדיו " , והפירוש היה שהוא יוכל לתת את השדות רק לעבדיו ולא לקחתם לעצמו .
אני חושב שמותר להזכיר כאן גם את הפסוק : " חקה אחת יהיה לכם ולגר ולאזרח הארץ". זוהי תורה הומנית , שנמצאת אצלנו זה עידן ועידנים .
גם בדיני מלחמה היסוד ההומני היה דומיננטי .
ידוע שנאמר : " כי תצור על עיר לא תשחית את עצה " .
יש ויש להבליט את הערכים האוניברסליים ביסודות המסורת היהודית , כדי לקרב את הנוער היהודי גם בחוץ-לארץ וגם בארץ לערכיה .
אם נדע להבליט את הערכים הללו , מתורת ישראל , שרק דוגמאות אחדות מהם הבאתי כאן , נוכל לקרב אותם למסורת היהודית ולשמר את הקשר שלהם עם מורשתנו .
אדוני היושב-ראש , כנסת נכבדה , עקב חשיבות הנושא אני מציע שהכנסת תקיים דיון במליאה במועד שייקבע , אבל כל הצעה אחרת שמקובלת על המציעים מקובלת גם על הממשלה .
אדוני היושב-ראש , תבהיר שזה כולל גם את הצעתו של חבר הכנסת משה קצב , המכונה : מושיקו .
גם הוא רץ לפריימריס .</text></doc><doc><name>משה מאיה (ש"ס):</name><text /></doc><doc><name>היו"ר ד' שילנסקי:</name><text>שניים בעד , שמונה מתנגדים , אין נמנעים .
ההסתייגות של חברת הכנסת גוז'נסקי לסעיף 1 לא נתקבלה .
מי בעד סעיף 1 , כהצעת הוועדה ?</text></doc><doc><name>דן תיכון (הליכוד):</name><text>זו הצעה טובה .
אדוני היושב-ראש , אני מציע להסיר מטעמים פרוצדורליים .
אני הייתי קורא לנושא הזה , שהוא אחד הנושאים החשובים ביותר , בשם : העם היהודי – לאן ?
או : העם היהודי על פרשת דרכים .
העם היהודי בתפוצות הולך ונעלם .
שיעור הנישואין בין יהודים לבין לא-יהודים בארצות-הברית עולה על 50 % . אני חוזר ואומר , שנישואי תערובת בארצות-הברית הם מעל 50 % . הפלורליזם של החברה האמריקנית מביא לחיסול העם היהודי בארצות-הברית .
במשך דור אחד בלבד , בתוך פרק זמן קצר ביותר , על-פי המומחים לדמוגרפיה , ייעלם חלקו העיקרי של העם היהודי בארצות-הברית .
כספי המגבית היהודית המועברים מן הקהילות בארצות-הברית אל הסוכנות היהודית , מוטב היה שיישארו בארצות-הברית , בתוך הקהילות , ויוקדשו לחינוך היהודי .
אני חוזר ואומר : הדבר היחיד שיכול להציל את העם היהודי ההולך ונעלם בארצות-הברית הוא הקדשת עוד ועוד כסף לחינוך בארצות-הברית , בצרפת ובקנדה .
לכן אני מציע , שאותם כספים , אותם 30 % שמועברים לצורכי הסוכנות היהודית , כביכול לקליטת העלייה , מוטב שיישארו בארצות-הברית ויוקדשו לחינוך ולעצירת ההתבוללות .
לא
כן .
זה בלאו הכי עומד כך .
מי שמצביע נגד קיום דיון במליאה הוא בעד הסרה .
לא , לא , צריך להצביע מי בעד הכללת הנושא בסדר-היום ומי נגד , ואז הצעתו תיכלל ממילא .
יש לי שאלה .
שאלתי היא לגבי הפרוצדורה .
האם תהיה הצבעה בסופו של דיון ?
קראתי , אבל לא ברור כאן אם תהיה הצבעה בסופו של הדיון .
ונניח שמישהו ירצה להציע הצעת אי-אמון בעקבות הדיון הזה , מה יקרה ?
בסדר , אבל אני שואל האם אפשר להציע , בהתחשב בעובדה שאין הצבעה .
אני לא מתכוון לסקירת שרת החינוך והתרבות .
אני מתכוון לפרוצדורה בכלל .
לא , אמרתי שזה דבר מהפכני .
אתה ציטטת את מה שמונח על שולחננו לידיעת חברי הכנסת .
מכך אני למד , שבכל דיון על משרד כלשהו , לאחר שהתקציב יאושר בקריאה שנייה ושלישית , נקיים בעצם הצבעה או הצעת סיכום .
האם הבנתי נכון את מה שכתוב כאן ?
אל תגיד לי " כן " , זה שינוי מהפכני .
לא , לא .
שואלים שאלה עקרונית , מה את מתרגשת .
יש כאן תקדים חדש .
בשביל מה צריך את הדיון הזה ?
לא , אדוני , זה לא הולך כך .
אם הוא רוצה , גם הוא רוצה , גם זה רוצה .
כולם הלכו כבר .
צריך היה להודיע .
אני רוצה להיות אחרון .
אדוני היושב-ראש , כנסת נכבדה , אינני יודע איך קרה הדבר , אדוני מזכיר ועדת הכספים , אבל כמדומני ששתי הסתייגויות שלי לא נכללו ברשימה .
בעיקרון , אני בעד הפחתת מס הכנסה .
אני חושב שמס ההכנסה הוא גבוה וצריך להוריד אותו .
על כך כתבנו במצע הליכוד לקראת הבחירות .
נראה לי שלאט לאט אנחנו עוברים מתקופת ה " אין לי " לתקופת ה " יש לי". חוק זה הוא הראשון בין החוקים שבהם מודיעה הממשלה : יש לנו כסף , איננו יודעים מה לעשות בו , לכן אנחנו רוצים להוציא את הכסף .
אין קדימות , אין עדיפויות , שולפים מן המגירה , מתייעצים עם מומחים שאינם מומחים , ומביאים לכאן את הצעת החוק הזאת , ולא ברור מה רוצים להשיג .
ואשר לתוכנו של החוק .
אני מחלק את מסי ההכנסה לשלושה סוגים : מס על חברות , או מס רווחים על חברות , או מס חברות שלא מחולק ;
מס על דיבידנד ;
ומס הכנסה על נישומים .
בפקודת מס הכנסה יש לנו היטל מיוחד שעוסק בקליטת העלייה .
שמעלה את שיעורי המס בדרגה העליונה מ - 48 % ל - 50 .4 % . ההיטל הוא היטל זמני .
אילו שאלו אותי מה צריך לעשות בקדימה ראשונה , הייתי אומר שצריך להוריד את שיעורי המס על הנישומים , קרי לבטל את היטל הקליטה , שהרי ההיטל הוא זמני , ואת זאת צריכים לעשות .
אבל מכיוון שלא עושים זאת , באים ואומרים לנו שכדי שהמשק יצמח , אנחנו צריכים להוריד את מס החברות ב - 4 % , כמדומני בתהליך מהשנים 1993 עד 1995 .
ב - 1993 המס יורד ל - 39 % , ב - 1994 ל - 38 % וב-1995 ל - 37 % .
אדוני שר האוצר , אני שואל : מה זה נותן ?
בואו ננתח את העניין .
ראשית , אתה מוריד 1 % לשנה – ומאבד את האפקט של הורדה דרסטית .
מי שהציע לך את ההצעה הזאת אומר לך בעצם , שאם תוריד את שיעורי מס החברות , אתה עשוי לעודד את ההשקעה החוזרת מתוך הרווחים שלא חולקו .
אני מטיל בכך ספק , ואחזור לדברים של חבר מפלגתך – ואולי גם שלך – שר הבריאות הנוכחי חיים רמון , שאמר כי לפי דעתו הורדת המיסוי בדרגות הגבוהות לא תרמה לחידוש הצמיחה במדינת ישראל .
זאת אומרת , היא העשירה את העשירים , ואלה לא טרחו כלל להשקיע את הכסף שבגינו ניתן להם פטור .
בכלל , בספרות המקצועית אנחנו מוצאים היום יותר ויותר מאמרים שאומרים שכאשר מורידים את המס בדרגות העליונות , לא קורה מה שאמורים היינו לחשוב שיקרה – ששיעור ההשקעה ילך ויגדל .
לכן , הנשיא הנבחר בארצות-הברית , קלינטון , במסע הבחירות שלו , בחר להוריד את שיעורי המס במה שנקרא דרגות הביניים .
הוא הגיע למסקנה שהורדת מס על החברות אדוני היושב-ראש , אני אחכה עד ששר האוצר יסיים לדבר .
אני חוזר : הנשיא קלינטון הגיע למסקנה שמה שצריך לעשות זה לרווח את מדרגות המס ולהוריד את נטל המס מעל השכבות הבינוניות ולחזק את הרצון שלהן להשקיע .
הוא לא בחר לעשות זאת באמצעות הורדת המס על החברות .
היה מי שאמר , שהוא הגיע למסקנה שהעשירים בארצות-הברית מצביעים בלאו הכי עבור הרפובליקנים , אבל מבחינה כלכלית כנראה הוא נקט צעד נכון כדי להניע את המשק האמריקני .
נכון , נכון .
אני חוזר למס השלישי , והוא המס על דיבידנד .
מה אנחנו אומרים באמצעות החוקים לעידוד השקעות הון ?
אנחנו אומרים , שאם נוריד את שיעורי המס , נגדיל את הנטייה להשקיע .
ואני שואל , אדוני השר , מדוע לא להוריד את המס דווקא על הרווחים המחולקים באמצעות דיבידנד ?
זאת אומרת , אם היום שיעור המס על דיבידנד מגיע ל - 25 % , מדוע , נוסף על מה שאתה מציע , לא תלך לשלב השני , שהוא חשוב לא פחות , ותוריד את המס המוטל על דיבידנד ?
המשמעות של דיבידנד היא , חלוקת רווחים , זאת אומרת המשקיע שהשקיע , כעבור תקופה מסוימת בא ואומר : עכשיו אני רוצה ליהנות מן הפירות , לכן אני לוקח את הרווחים באמצעות דיבידנד , וכשמורידים את המס על דיבידנד מ - 25 % ל - 20 % , אני חושב שזה יעודד אנשים לחלק רווחים .
אם העסקים הם כל כך טובים , ובעלי ההון שהשקיעו רוצים ליהנות מן הפירות , אני מניח שאם תיתן להם הטבה באמצעות הורדת המס , קרוב לוודאי שהנטייה שלהם להשקיע תגדל .
כאמור , אני הייתי בוחר ללכת בדרך אחרת , בדרך של הורדת שיעורי מס ההכנסה , קרי : ביטול היטל הקליטה .
העלייה מגעת אומנם , אבל במספרים שהם נמוכים בהשוואה
ג'ומס , בשבילי , אם אתה תצביע בעד החוק הזה , זו תהיה חגיגה , שהרי כל האידיאולוגיה שלך
חבר הכנסת אורון , כל חיי הסיעה שלך בבית הזה לוו בהצבעות נגד חקיקה מן הסוג הזה .
אבל יכול להיות שאני אופתע .
אני מציע לך : תשב , תרים את ידך .
ברוך השם , יש לי זמן .
אתה ממהר .
לכן , אדוני השר , הייתי רוצה לראות היכן מופיע החוק הזה במסגרת אומדן ההכנסות שלנו ;
האם הבאת בחשבון את ההורדה הזו של 1 % לפני כשלושה חודשים , כשהכנת את התחזיות בגין הכנסות המדינה ?
לכן , מה שאני יכול לומר הוא , שאכן אתה נע בכיוון הנכון , לאט מדי , במגזר צר מדי , ולכן ההרגשה שלי היא שהמטרה שלך
אתה ממהר , ג'ומס ?
אנחנו עושים חזרות לקראת השבוע הבא .
חבר הכנסת אורון , למה אתה עצבני ?
לכן , אדוני השר , אני מציע לך שתשקול להקדים את השלבים בהורדת המס , להגדיל את ההנחה שתיתן בגין חלוקת דיבידנד , ושלב שלישי : תשקול את האפשרות לקצר את ימיו של היטל הקליטה , שבלאו הכי יעבור מן העולם בתום שנת התקציב הבאה עלינו לטובה .
אם תנקוט בעת ובעונה אחת את שלושת הצעדים הללו , אכן תוכל להגדיל את קצב הצמיחה , תוכל לעודד את הרצון של האנשים להשקיע בגין רווחים שהם עשו במשק הישראלי .
כאמור , אם אני צריך לסכם את דברי : קצב הרבה יותר מהיר בתורת השלבים .
קצב הורדה של 1 % , זה אולי טוב לנציב מס הכנסה , זה לא טוב למשק .
האפקט לא יורגש , והמטרה באמצעות החוק הזה , לצערי לא תושג בצורה הזאת , אלא אם כן , כאמור , תאיץ את התהליך .
תודה .
אדוני יושב-ראש ועדת הכספים , תאמין לי שמה שאתה אומר עכשיו זה לא מכובד , זה בכלל לא שייך לנושא הדיון .
מדובר על
עוד הפעם לא הבנת את מה שאמרתי .
אדוני היושב-ראש , האם חבר הכנסת פורז הודיע שהוא מסיר את הסתייגותו ?
אני לא רואה את ההסתייגות של חברת הכנסת תמר גוז'נסקי .
כן , כן , אני רואה .</text></doc><doc><name>רענן כהן (העבודה):</name><text>אני מצטרף לקודמי ורוצה גם כן להודות ליושב-ראש הישיבה , שהביא את הנושא הזה לסדר-היום .
הפתרון להתבוללות הוא בחינוך יהודי ממצה .
הבעיה היא שהחילוניות בעם היהודי התפשטה , והיא יוצרת מגמה שלילית גם בעלייה .
מאז סוף המאה הקודמת עזבו ועוזבים יהודים את המסורת היהודית .
השאיפה שלנו להיות דומים לכל הגויים הביאה לכך , שקמו תנועות שטענו שעל היהודים להתנהג ולהתלבש כמו הגויים .
אנחנו זוכרים את היהודים הגרמנים המתבוללים , שטענו שהם גרמנים בני דת משה .
כך גם טוענים היום יהודי ארצות-הברית , במלים כאלו או אחרות , שהם אמריקנים בני דת משה .
בגרמניה לא עזרו ההתבוללות ונישואי התערובת , ונתמעטו בני עמנו שם .
הפתרון הוא אחד ויחיד : חינוך יהודי , ציוני , במלוא משמעותו , תוך קריאה לעלייה לארץ-ישראל .
הצעתי להסיר את ההצעה רק מטעמים טכניים , ואני מצטרף לכל הדברים שנאמרו על-ידי חברי .
אני מסיר את הצעתי
כן , אדוני .
כן .
הדיון הזה לא במליאה .
עיריית בני-ברק רוצה להשתלט על בתי-הספר החילוניים .
אבקש את תגובת השרה .
היא כבר מבוצעת .
תפסיק לחשוב על בריאות .
אדוני היושב-ראש , כנסת נכבדה , דיברו רבות על ד " ר שושני ;
אני החלטתי לבחור דווקא היבט אחר , שונה , את הנושא הערבי והדרוזי ומערכת החינוך .
למרות ההתקדמות הרבה שחלה בחינוך במגזר הערבי והדרוזי מאז קום המדינה , החינוך הזה עדיין מפגר בצורה משמעותית לעומת החינוך במגזר היהודי .
ולא שאפשר להתפאר על שהחינוך במגזר היהודי מגיע להישגים מי-יודע-מה .
כולנו מודעים לכך שרמת החינוך בשנים האחרונות הולכת ויורדת , אך במקום להקטין את הפערים העדתיים , רק מגדילים אותם .
עובדה היא , שבקרב בני עדות המזרח באוכלוסייה היהודית רק מעטים מצליחים להתגבר על המכשולים של הבחינה הפסיכומטרית ותעודת הבגרות ומגיעים לאוניברסיטה .
אני רוצה לתת כאן נתון .
בקרב האוכלוסייה מצפון-אפריקה שיעור הזכאים לתעודת בגרות מגיע היום ל - 27 % בלבד , לעומת 44 % בקרב האוכלוסייה של יוצאי אירופה ואמריקה .
דהיינו , אנחנו נמצאים בתקופה של פערים הולכים וגדלים .
לא באתי היום לדבר על הבעיה הכאובה הזו של החינוך במגזר היהודי .
הבעיה חריפה הרבה יותר במגזר הערבי והדרוזי , וחמורה שבעתיים במגזר הבדואי .
אין להתכחש לעובדה , שעם קום המדינה למדו בבתי-הספר רק 30 % מהבנים בגיל בית-ספר ורק 22 % מהבנות מהמגזר הערבי .
היום החינוך הוא אוניברסלי , ומרבית הילדים הולכים לבתי-ספר .
אך התנאים שבהם לומדים התלמידים הערבים גרועים לאין ערוך מאלו שבמגזר היהודי .
המבנים אינם מספיקים , ולעתים קרובות גם רעועים .
החינוך הטכנולוגי מפגר מאוד מבחינת אמצעי הוראה כמו מעבדות , טלוויזיה ומחשב .
שיעורי הלמידה בגילים 17-14 במגזר הערבי – אני רוצה לתת נתונים : 67 % מקרב הבנים ורק 59 % מקרב הבנות .
בקרב המוסלמים רק 60 % לומדים .
בקרב האוכלוסייה הנוצרית מתקרב השיעור לזה שבאוכלוסייה היהודית ועומד על 83 % . אצל הדרוזים שיעור דומה לזה שבקרב האוכלוסייה המוסלמית – רק 62 % . באוכלוסייה היהודית זה מגיע ל - 91 % מכלל האוכלוסייה המגיעה לבתי-הספר .
נדמה לי , שגם המטרות והכוונות של החינוך הערבי אינן ברורות דיין .
יש נקודה נוספת שראויה למחשבה .
אם במגזר היהודי מתחלפות תוכניות הלימודים אחת לכמה שנים , הרי במגזר הערבי לא רק שהן לא מתאימות לצרכים של המגזר , אלא הן גם מיושנות מאוד ולא מתחלפות , ולכן גם לא מתאימות לשנות ה - 90 של המאה ה - 20 ולא מכינות את הנוער לקראת החיים האזרחיים במדינת ישראל .
אוסיף עוד נתון .
במגזר הערבי עלה מספר התלמידים פי 23 מאז קום המדינה , מ - 11,000 ל - 230,000 תלמידים .
הגידול במגזר היהודי היה פי 10 בלבד .
זה נתון שאסור לנו לשכוח אותו .
אנחנו חייבים לזכור אותו .
התלמיד במגזר הערבי , שאינו לומד במסגרת תוכנית הלימודים שלו על ההיסטוריה שלו , מגבש את תודעתו הלאומית מהתעמולה באמצעי התקשורת הערביים .
הוא הדין בספרות .
תלמיד ערבי לומד את עגנון יותר מאשר את נגיב מחפוז , שגם הוא קיבל פרס נובל לספרות , וחבל שאנחנו לא מודעים די הצורך לתופעה הזאת .
במקום להגביר את לימוד ההיסטוריה הערבית , שהיא כשלעצמה מפוארת מאוד , אנו מנסים לנתק את הנער הערבי משורשיו , ושותלים אותו בתרבות לא-לו .
אני חייב לציין גם , שאין מלמדים מספיק את ההיסטוריה והתרבות הערבית במסגרת תוכנית הלימודים של המגזר היהודי .
לימוד השפה העברית הוא חובה בבתי-הספר הערביים , אבל עד היום לא הפך לימוד השפה הערבית חובה בבתי-הספר היהודיים .
חבל ששרת החינוך לא נמצאת כאן , כי אלה נקודות חשובות .
אני שמח שסגן שרת החינוך נמצא כאן , ואני מקווה שהדברים יועברו גם לשרת החינוך .
אכן סגן שרת החינוך נמצא כאן .
אני שמח ואני מקווה שהדברים גם יעברו לשרת החינוך , כי כאן נאמרים דברים חשובים מאוד .
אני חושב שזו חרפה ובושה למדינה שיש בה מיעוט גדול כל כך של דוברי ערבית , שאין מלמדים את השפה בבתי-הספר היהודיים , שלא לדבר על כך שהשפה הערבית היא אחת משלוש השפות הרשמיות במדינה .
כמו שחובה על כל תלמיד ללמוד אנגלית , חייבים להכניס את לימוד השפה הערבית בבתי-הספר היהודיים .
אני מודה על הדברים של סגן השר , ואני מקווה שאכן הדברים ייושמו בפועל בתחילת השנה , כפי שאמרת .
אבל אנחנו צריכים להרחיב ולהגביר זאת , כי אם אני בודק
אני שמח שאכן הדברים ברורים .
כך הם היו צריכים להיות ברורים לפני שנים מספר , והדברים רק נאמרים , וכשאנחנו הולכים לביצוע – אכן אין שום גישור בין הדברים שנאמרים כאן לבין הביצוע .
אם אכן יתגשמו המאוויים שלנו לשלום – אני רוצה גם להוסיף בתחום הזה – ובתוך תקופה קצרה , כפי שחוזה מר יצחק רבין , ואני מקווה שהוא אכן צודק , אני עדיין לא רואה את הצעדים הנכונים , נגיע לשלום לפחות עם שכנינו , הרי אז נצטרך את השפה הערבית .
אסור לנו לשכוח , שאנחנו אומנם רוב במדינת ישראל אך מיעוט שבמיעוט במזרח התיכון .
עלינו להכין את עצמנו לקראת השלום .
אחת ההכנות היא לימוד שפתם ותרבותם של בני הרוב במזרח התיכון .
כמה הערות קצרות לסיום .
אשר לרפורמה של מר שושני אוסיף משפט אחד או שניים .
צריך לעשות רפורמה במערכת החינוך , אך לא זו המוצעת על-ידי מר שושני , אלא כזו שתגמיש את הדרישות לבחינות בגרות , תפתח את הנתיבים , תבטל את המסלולים ותאפשר כמעט לכל תלמיד לגשת לבחינות הבגרות , שיופרדו ליחידות נפרדות , כך שגם החלשים יוכלו להשיג לפחות נקודה אחת או שתיים בבגרות .
ולבסוף , אני רוצה לפנות לשרת החינוך ולסגן השר .
ביקרתי השבוע בבני-ברק , והנה האוכלוסייה בבני-ברק והעירייה בראשה החליטו להשתלט על שני בתי-ספר – בית-הספר " הגבעה " ובית-הספר " רמז " – בתי-ספר ממלכתיים חילוניים , כאשר נכון שיש ריבוי ברור של האוכלוסייה החרדית , אבל לא יעלה על הדעת
שמנצלים מצב מסוים ומשתלטים על בית-ספר ואומרים ל - 300 תלמידים , שזה מקומם הטבעי , שזה אזור מגוריהם : אתם בשנה הבאה לא תלמדו כאן , כי בית-הספר הזה צריך לעבור לאוכלוסייה החרדית .
אני פונה לחברי חברי הכנסת החרדים
נכון , זה לא דו-שיח .
חבר הכנסת יהלום צודק .
אני תושב בני-ברק לשעבר .
אני שמח שהייתי תושב בני-ברק .
ראיתי את הקרוונים בבני-ברק , ואסור שיהיו .
אני לא מסכים , היה לכם תקציב במערכת החינוך והייתם צריכים לנצל את התקציבים , לפתח בבנייה .
אני חושב שאני צריך להוסיף לכם תקציב , כיוון שהריבוי הטבעי של האוכלוסייה החרדית גדול הרבה יותר מזה של האוכלוסייה החילונית .
אבל אין שום קשר – שאנחנו מוציאים אוכלוסייה שגדלה שם , שזה המקום הטבעי שלה , כשהעירייה מחליטה להוציא 300 תלמידים ולומר להם : אתם לא לומדים כאן .
לא צריך למזג אותם , צריך לחיות אתם .
אני אומר את הדברים האמיתיים , אני ביקרתי שם , ואני פונה
אני רוצה להודות על התשובה , אבל היא אינה מספקת , היא לא עניינית , היא לא במקום , לא צריכה להיות כך , ולא כך צריך להתנהג לגבי אוכלוסייה .
בני-ברק , פרדס-כץ – יש 40,000 תושבים , וצריכים לתת להם את מה שמגיע להם בכבוד , מכיוון שהם משלמים מסים כמו כל אזרחי בני-ברק .
ולא יעלה על הדעת , שלוקחים בית-ספר ממלכתי , הופכים אותו , לפי שיקול דעת מסוים , לפי תוכנית ברורה מראש להשתלט על בתי-הספר האלה – כי אנחנו פוגעים באוכלוסייה החילונית , כאשר אנחנו צריכים לתת לה את כל מה שאנחנו מחויבים מבחינת מערכת החינוך .
תודה רבה .</text></doc><doc><name>אברהם רביץ (יהדות התורה):</name><text>אדוני היושב-ראש , אני דווקא מתכוון ברצינות להסיר את הצעתו של חבר הכנסת נתניהו .
מה הוא מציע ?
הוא מציע שניצור מערכת חינוך אחרת , לאומית , כפי שהוא קורא לה , לאותם יהודים שעדיין אינם מוצאים את דרכם לעולם הדתי , ונציע להם משהו חדש .
מהו המשהו החדש הזה ?
משהו המתנגש במפורש עם נאמנותם הלאומית במקומות מושבם .
הדבר הזה עלול ליצור קונפליקט חברתי-לאומי , ולא לעצור את ההתבוללות .
אינני יודע אם אנו , במדינת ישראל , עם הלאומיות שלנו , נוכל להקנות מתוך הלאומיות שיש לנו לאחינו בגולה די מטענים רוחניים כדי שימשיכו את זהותם היהודית .
האם זה יעצור את נישואי התערובת ?
האם אנחנו כאן מחנכים לעצירת נישואי התערובת ?
אין לנו תערובת , לכן אין נישואי תערובת .
אדוני היושב-ראש , עדיין לא מוצו , ולו במעט , האפשרויות לתת חינוך במסגרת הקהילה היהודית , במסגרת בית-הכנסת .
יש לחזק את החינוך היהודי על כל גווניו , כמו : SUNDAY SCHOOLS , או משהו מן המשהו , אבל חינוך יהודי אמיתי .
אני מקווה מאוד שאנחנו לא נשדר מכאן , ממדינת ישראל , מסרים כאלה שאנחנו עוצרים חינוך יהודי בגולה , ואני מתכוון לחינוך יהודי בברית-המועצות .
אנחנו לא מצטיינים בתקציב החדש , אבל על זה נדבר בהמשך .
אדוני היושב-ראש , בעניין הזה אני באמת רואה איחוד של כל חלקי הבית .
אני מאוד משבח את דבריו של השר שמעון שטרית .
דבריך נעמו לאוזני , וגם דבריו של חבר הכנסת קצב טובים .
ודאי שאם תהיה עלייה נפתור את הבעיה .
השאלה היא , מה עושים עד לאותו מועד נשגב של : ובאו ורננו במרום ציון .
לכן , אדוני היושב-ראש , אני באמת מתכוון לכך שיש להסיר את הצעתו של חבר הכנסת ביבי נתניהו .
תודה רבה .
אני מבקש להצביע על הצעתי האחרת .
אפשר להצביע אי-אמון גם על מזג האוויר .</text></doc><doc><name>דוד מנע (הליכוד):</name><text>אדוני היושב-ראש , כנסת נכבדה , העיקרון הראשון במניעת ההתבוללות בקרב יהודי העולם הוא לימוד השפה העברית ;
זה עיקרון חינוכי ממדרגה ראשונה .
אני קורא לסוכנות היהודית , בסיוע הגורמים המקצועיים במשרד החינוך והתרבות , לפתוח במבצע של לימוד השפה העברית בכל הקהילות היהודיות ברחבי העולם .
תחיית השפה העברית בגולה היא שתהווה צעד ראשון בנושא .
עיקרון שני הוא ביקור במולדת .
כ - 80 % מיהודי ארצות-הברית לא ביקרו מעולם במדינת ישראל .
אני קורא לפתוח במבצע של ביקור בני הדור הצעיר בישראל .
לימוד השפה העברית וביקור בישראל הם צעדים הכרחיים , כאשר כל הארגונים יכולים לסייע בכך , ובהזדמנות זו אני רוצה לשבח את תנועת " ביחד " ואת העומד בראשה , מר סם בן-שטרית , וחברי ההנהלה , על יוזמתם ופעולותיהם בנושא .
אם ירבו ארגונים כאלה בישראל ובעולם , נוכל לעצור את ההתבוללות .
תודה .
אני מציע להעביר את הנושא לוועדת החינוך או לוועדת העלייה והקליטה .
אני חושב שבוועדה
חבר הכנסת דן תיכון , אתה טועה .
אדוני היושב-ראש , כנסת נכבדה , גברתי השרה , אין נתון מוטעה יותר בחוברת מאשר ההכללה לגבי המגזר היהודי .
כשמדברים על אחוז נשירה מבתי-ספר במגזר היהודי , טעות היא לומר מגזר יהודי בלבד בלי לפרט .
משום שהרי לא תל-אביב כמו עיירות פיתוח ;
לא צפון תל-אביב כמו דרום תל-אביב .
חייבת להיעשות בדיקה קפדנית בנושא הנשירה מבתי-הספר , וצריך להיות טיפול בנושא במגזר היהודי .
כי יש הבדלים גדולים מאוד בנשירה מבתי-הספר בין עיירות פיתוח לבין ערים , ובין שכונות לבין יישובים אחרים .
בנושא זה של משרד החינוך הופתעתי לשמוע , וייתכן שזה היה גם בעבר , שיש מועצה לתרבות ואמנות של כלל עם ישראל , ויש גם איזה מוסד במשרד החינוך והתרבות שנקרא מורשת יהדות המזרח וכדומה .
כאילו זה חלק אחד של עם ישראל , וזה חלק אחר של עם ישראל .
אם זה היה גם בעבר , אני מגנה את התופעה הזאת .
את ניסית לבטל את זה , כך הובהר לי , כדי לנסות לעשות משהו אחיד ולמנות מנהל מדורים משותף , אלא שאז איימו אחרים שיתפטרו מתפקידיהם .
מדוע לא להקים מועצה לתרבות ואמנות לכל עם ישראל , ולא להפריד בין שכונות ועיירות פיתוח ובין כלל עם ישראל ?
זכותה של השרה לענות .
זה התקנון .
מה בקשר למועצה לתרבות ואמנות ?</text></doc><doc><name>דן מרידור (הליכוד):</name><text>אני מציע שכולם יוותרו על הצעותיהם האחרות ותישאר רק הצעתו של השר לקיים דיון במליאה .</text></doc><doc><name>שרת החינוך והתרבות ש' אלוני:</name><text>הוא רוצה דיון במליאה .
ההצבעה צריכה להיות בעד ונגד דיון במליאה .
אין תשובה .
האם קראת
אדוני היושב-ראש , חברי כנסת נכבדים , כמקובל וכפי שהודעת , הנחתי על שולחן הכנסת את עיקרי הפעולות ואת מבנה התקציב .
רבותי , חברי הכנסת , למרות הניגודים המצויים בבית הזה , מטעמים פוליטיים , חברתיים , לאומיים , דתיים ואחרים , אין לי ספק שבדבר אחד כולנו מאוחדים , למרות הניגודים שיש בינינו , והוא בדאגה האמיתית , שאין לסתור אותה , לילדינו ולנכדינו כיחידים וכקולקטיב בארץ הזאת ;
המדינה והדור הבא , שלומם , כושרם להתמודד עם אתגרי העתיד , שייכותם וזהותם .
הסכמה זו ודאגה זו , שאין לסתור אותן , בדרך הטבע ממקדות , באין מוקד חד יותר , את תשומת הלב וגם את הריגושים והמאוויים במשרד החינוך בתוכניות החינוך ובמהות מערכת החינוך במדינת ישראל .
הסתירות שבינינו הן רבות והן ידועות .
אנחנו עם עתיק יומין ועם צעיר שחזר לארצו .
יש לנו לשון עתיקת יומין וצעירה .
רק לפני 100 שנה נפטר המשורר שכתב את " למי אני עמל " , ולפני 100 שנה כתב המשורר ביאליק את שירו " אל הציפור". אותה ציפור הניעה לבבות רבים ויצרה תנועה .
ואולי השירה , והספרות , והתרבות – לא אולי , ודאי – מגיע להן מקום כבוד בתנועת השחרור הלאומית היהודית .
באנו לכאן לבנות כאן עם אדם ובאנו לנפה נשכחת , די עזובה , של האימפריה העות'מאנית , ומצאנו כאן עם אחר , שזו גם כן מולדתו , והם חיים אתנו במדינת ישראל .
אנשים בני עם אחר .
חבר הכנסת זאבי .
חבר הכנסת זאבי , אנחנו הגענו לכאן גלים גלים , וייתכן שגם הם הגיעו גלים גלים .
אני לא מתווכחת על כך .
אני מציינת עובדה , שבארץ הזאת יש היום 12 עדות דתיות , לאומיות , מוכרות , ולא הכול – כאשר מדובר על חינוך – הם בבחינת יהודים ציונים שחזרו ארצה .
ועל כך אתה לא חולק .
אני מודה לחבר הכנסת זאבי , שמכל מקום הוא אינו חולק על כך , שבמדינה ריבונית זו שהקמנו כאן יש גם אנשים השייכים לעם אחר ולתרבות אחרת , ומדינת ישראל , ממשלת ישראל , שרת החינוך וחברי הכנסת חייבים להיות מודעים לצרכים ולמאוויים החינוכיים של כלל האוכלוסייה , על כל גווניה וסתירותיה .
נדמה לי שגם בעניין זה אין בינינו חילוקי דעות .
אבל הסתירות והקשיים הם רבים מאוד .
וקשה לנו כאן בימים אלה , עם שחזר תחת הציווי הקטגורי " צדק צדק תרדף למען תחיה " , כאשר לפעמים כאב ה " תחיה " עומד בסתירה ל " צדק צדק תרדף " , ולפעמים יש אולי לקבל החלטות למען תחיה גם אתה , גם שכנך ורעך עמך .
בתוך אותם ניגודים אנחנו חייבים להקים חברה במדינה ריבונית , שתוכל להתמודד עם עולם משתנה ועם צרכים משתנים .
אנחנו רוצים שיהיה כאן אדם שייך , בעל זהות – ועוד אגע בנושא של שייכות וזהות , שהוא משמעותי מאוד , וביטויו בא בריבונות , בלשון , בתרבות , במקרא , בארכיאולוגיה , בנופי הארץ ובצמחייתה , בתפילותיה , בגעגועים , בשיריה ובספריה .
אנחנו רוצים אדם שיהיה ריבון ושיבחין בין טוב לרע , שיהיה איש העולם ויהיה בעל השכלה רחבה בתחום המדע והטכנולוגיה , שיכיר את השפה החדשה של עולם משתנה ושיהיו לו כלים להתמודד עם השפה החדשה של העולם המשתנה .
רבותי , מי מכם זוכר , בוודאי יש מכם הזוכרים את סעיף 2 לחוק חינוך ממלכתי מ - 1953 , שם מדובר על מלאכה וחקלאות .
באותם ימים אולי הספיקו שמונה שנות לימודים כדי להתקדם ולצאת לחיים .
ואילו היום אנחנו צריכים מדע וטכנולוגיה וייצור ויצוא ודעת מכונות מתוחכמות ודעת מחשבים ושימוש בהם ודעת שימוש במידע , להגיע למידע ולבחור את המידע הנכון שאותו אנחנו רוצים .
על כן , לצד החינוך לשייכות , לזהות ולערכי מוסר ודמוקרטיה , חייבים אנו להקדיש הרבה , הרבה יותר משהקדשנו עד כה , לטיפוח וללימוד המדעים ושפת המדעים והטכנולוגיה לצורותיה .
הייתי מאמצת גם את ססמתו , אם כי לא כססמה יחידה , של סטף ורטהיימר על השלב החדש של הייצוא .
מפני שאין עם לבדד ישכון בעולם זה , בוודאי לא בכלכלה .
הלוואי שהסינים היו מזמינים אצלנו רק פריט אחד בשביל כל סיני , וכבר הכלכלה שלנו היתה נראית אחרת .
אני מצטערת , אני עוד לא התחלתי .
זו הפעם הראשונה שאני שומעת על סדר כזה .
אני יודעת .
הודעתי על כך מראש לנשיאות .
בעונג רב .
זו הפעם הראשונה שאני שומעת דבר כזה .
אני מבקשת שתיתן לי להתחיל מהתחלה , ואעשה זאת בנשימה קצרה .
אתה יודע איזה משרד יש לי .
אני לא משוכנעת .
אני חושבת שצריכים הייתם לשלוח לנו חוזר ולהודיע לנו , ואז לא הייתי מכינה כך את הדברים .
זו כנסת חדשה .
זכותו של שר שעוסק בחינוך , שלשמחתי הוא היום אחד המוקדים החשובים ביותר בחברה שלנו , אם מדובר על תשתית אנושית , אם מדובר על ערך אנושי בחברה שאין לה לא נפט ולא זהב , והנושא הזה מעסיק את כולם – להגיד את דבריו .
לפחות צריך היה להגיד לי מראש , והייתי מכינה אחרת את הדברים .
אני מצטערת מאוד
תודה רבה .
אני מצטערת מאוד על האי-הבנה , משום שחשבתי כי חשוב מאוד לפרוס היום בפני הכנסת תופעות חשובות מאוד בחיינו .
אנו נמצאים בפילוגים , אנו נמצאים בקונפליקטים , אנחנו רוצים לאחות קרעים .
כאשר בני דורי למדו באוניברסיטה , האוניברסיטאות היו מלאות בתלמידים למקרא , למורשת ישראל ולתרבות ישראל .
איך אנו מחזירים זאת , לא לחוגים פוליטיים כאלה ואחרים אלא ללימודים נכונים של טקסטים ?
טקסטים צריך לדעת לקרוא ולאהוב , גם טקסט של תפילה , גם טקסט של התנ"ך וגם טקסט של התלמוד .
לא לדבר על הטקסטים .
יש לי דוגמאות שליליות , ואני מדברת אתכם עכשיו בראשי פרקים , איך אנו עוברים מלימוד של דיסציפלינות : מגירה , מגירה , מגירה , כאשר אין הילד והנער הלומדים קושרים את הדברים אלה לאלה , לשיטה הוליסטית-כוללת , שבה הערכים , המהות וההומניזם משתלבים בכל מערכת הלימודים , ויש תוכניות על כך .
איך אנו מצמצמים את הדבר הנורא , אשר הורס כל חלקה טובה , את התחרות לבחינות הבגרות .
אנו בודקים זאת .
הארץ הזו היא היחידה בעולם , שבה קיימים למעלה מ - 900 טפסים שונים , ומגיל צעיר קיימת תחרות בין דיסציפלינות קטנות ופרועות , שהאחת אינה קשורה לרעותה , והכול קשור בשינון .
אני רוצה לדבר על המהפכה שאנו חייבים לעשות , לא משום שאני שרה חדשה אלא משום שזהו צורך חדש של התקופה שלנו , להכניס בגיל הצעיר אוריינות רחבה מאוד , ולהקים מה שנקרא חטיבות צעירות , לא כדי שישננו קרוא וכתוב , אלא כדי שידעו לדבר נכון , עם מלות יחס .
הפער מתחיל שם .
צריכה להיות אוריינות .
צריך לראות אמנות וצבע ;
איך אנו משלבים תרבות ואמנות בסל לכלל האוכלוסייה , איך אנו מנסים לתקן עיוותים .
אני אינני מאמינה שיש ילדים חלשים , יש סיטואציות חלשות .
יש בעיה מיוחדת , שאנו נותנים עליה את הדעת , של חינוך מיוחד , אבל אין הצדקה לכך שיש לנו דור שלישי של ילדים חלשים , אשר נושרים ואינם מתקדמים הלאה , שעה שאנו חברה לומדת .
יש לפתוח מכללות עבור כולם , לרבות חיילים משוחררים , ויש להרחיב את המסגרת הזו .
רציתי להעלות בפניכם נושא נוסף , כיצד אנו מנסים לקלוט עלייה ומה הקשיים שיש בנושא הזה לתלמידים ולמורים .
ופעולת " נעלה " שאנו עושים , של עליית הנוער יחד עם תנועות הנוער , וחידוש תנועות הנוער בארץ .
פעולה זו נעשית על מנת שיבואו משם כדי ללמוד כאן , ואחרי החבל יבוא הדלי – יבואו הוריהם , ובוגרי תנועות הנוער יהיו הפעילים בקרבם וגם יקבלו אותם כאן .
בזמן המוקצב לי איני יכולה לדבר ובוודאי לא להביא מספרים , אבל אני חייבת למסור עוד פרט אחד בזמן הקצר והקצוב שנתת לי – ואין לי טענות אליך , מסתבר שזהו הסדר : היה ויש ויכוח על נושא הרפורמה .
רבותי חברי הכנסת , אם לא היום , נצטרך לקיים דיון גדול ואמיתי על מהותו ומטרותיו של החינוך במדינת ישראל , וחשבתי שאני יכולה לפתוח בו היום .
זה 25 שנים הוויכוח הפומבי הזה לא התקיים , והרפורמה , שבאה לתת תשובות מסוימות , בחלקה הצליחה ובחלקה לא הצליחה .
כמעט אל 50 % מהאוכלוסייה היא לא הגיעה כלל , ועבור 50 % הנותרים – בחלקה הצליחה ובחלקה לא הצליחה .
אבל אי-אפשר לומר שהרפורמה לא מוצלחת .
אולי היו לה קשיים כאלה ואחרים .
הואיל ומבנה החינוך ובעיות החינוך מחייבים אותנו לבדיקה מחודשת , הקמנו ועדה ציבורית בראשותו של השופט שאול אלוני .
לא אקרא עתה את כל ה-שלה , אך היא חייבת לבדוק באופן מעשי את הגדרת מקומו של החינוך בסדר העדיפויות הלאומי , לסמן את הבעיות והקשיים המרכזיים במערכת החינוך בתחומים הלימודיים והחברתיים , לרבות הנשירה שאנו עדים לה , אשר איננה מוצדקת .
בעניין זה , על הוועדה לבדוק כיצד האינטגרציה מתבצעת בחברה שבה הלימוד הוא יותר אישי ולא קולקטיבי ופרונטלי ;
כיצד אנו משלבים את האינטגרציה בדרך זו או אחרת .
אנו חייבים לבדוק את הגדרת הפרופיל ההשכלתי , החינוכי והערכי של הבוגר שלנו .
זה ניתן לוועדה אחת .
ועדה אחרת בודקת את מערכת היחסים בין המרכז – השלטון המרכזי , רשויות מקומיות , ההורים והקהילה .
איך אתה מעניק אוטונומיה אך מונע אנרכיה .
והדבר החשוב : לא יהיה חינוך אם לא יהיו מורים טובים .
מורים טובים זה שינוי מעמדו של המורה , זה יום לימודים ארוך , זה בניית חדרי מורים , זה מורה שיהיה כל היום בבית-הספר .
זה מה שאמרתי , אך זה לא רק משכורת אחרת .
אני רוצה שהמורה ישב כל היום בבית-הספר , ושתהיה כיתת מורים לומדת , שההשתלמות לא תהיה סתם .
יש השתלמויות יפות מאוד , אך אין הן עונות על הצרכים .
ההשתלמויות צריכות לענות על צורכי הקהילה שבה עובדים המורים .
הוא הדין בחיזוק מנהלים .
אני לא יכולה להרחיב את הדיבור על כך , בוודאי לא על התרבות , שמבחינת שירותיה והישגיה בארץ , מבחינת מספר המבקרים בתיאטראות ובמוזיאונים במדינת ישראל היא מהגדולות בעולם , אך מבחינת התקציב – גודלו כגודל תקציבה של עיריית תל-אביב .
כתוצאה מכך יש גירעונות , יש בעיות ויש ריצות ל " קניפל " כזה ואחר .
עד כה יצאו היוצרים אומללים , מפני שהמוסדות יצרו חובות , כמו בור ללא תחתית .
צריך לעודד את היוצר , את המחבר ואת הסופר .
אנו מכניסים עכשיו סופרים , ציירים ומוסיקאים לבתי-הספר כמורים-אורחים לשנת לימודים .
זה היה גם מקודם , אך אנו מרחיבים את המסגרת הזו .
מספרים לא נתתי .
אנו דנים ב - 1.603 מיליון תלמידים , שהם העתיד של החברה שלנו .
לא דיברתי על הקבוצות המקופחות , לא רק בשכבות המקופחות .
לא דיברתי על הדרוזים ועל הציבור הערבי , שאנו עושים פעולות גדולות כדי ליישר את הקווים לגביהם , מפני שזוהי חובתנו כמדינה דמוקרטית כלפי אזרחיה .
אם כל הנושאים האלה יעלו במסגרת שאלות , אשיב עליהם ברצון .
אדוני היושב-ראש , אני מציעה להודיע לשרים האחרים את מה שהם עומדים בפניו , על מנת שלא ייפלו באותו פח שאני נפלתי בו .
תודה .
השופט בדימוס , ואין הוא קרוב משפחה שלי .
הסעיף הזה כבר הועבר לוועדה כחלק מקריאה ראשונה בחוק התקציב .
על כן
אני סוברת שמה שקורה פה , עם כל הכבוד לידידי חבר הכנסת דן תיכון , הסעיף הזה הוא חלק מדיון על התקציב .
מקובל בכנסת שלא שומעים את כל המשרדים , על מנת שוועדת הכספים תוכל לדון .
אבל כל הודעות השרים הן כאילו כבר נדונו לצורך קריאה ראשונה .
החידוש הזה , כדי לתפוס הצבעה
זה ציטוט מא.ד .
גורדון .
אולי אני אשיב על השאלות האלה בקיצור נמרץ ?
אדוני היושב-ראש , אני הבנתי שאחרי תעלה ותדבר חברת הכנסת דליה איציק
ויהיה דיון משולב .
הואיל והדיון איננו משולב ופה יש דיון מלא על כמה דברים , ונשאלו 10 שאלות שאפשר לענות עליהן בקצרה , נדמה לי שנכון יותר היה לגמור את החלק האחד .
אני מוכנה שחברת הכנסת דליה איציק תפתח בחלק שלה , ואני אדבר אחריה .
אדוני היושב-ראש , חברת הכנסת דליה איציק , אני מצטערת מאוד על שאת ביקשת שהדיון בעניין תוכנית-שושני יהיה במליאת הכנסת .
לא מקובל לדון בתוכנית של אדם , במחשבה שלו , שלא בנוכחותו ובלי שהוא יוכל להשיב .
מר שושני הוא איש חינוך מכובד וידוע , ולדעתי הוא המנכ"ל הטוב ביותר שיכול להיות היום למערכת החינוך .
אני יכולה לומר זאת באופן אובייקטיבי , כי לא הכרתי את האיש קודם , לא עבדתי אתו , והוא לא שייך למפלגתי , אבל בדקתי ;
וכך קיבלתי עוד כמה עובדים חשובים למשרד .
וזאת איננה תוכנית של משרד החינוך .
לדעתי , צריך היה לדון בעניין בוועדת החינוך , להגיד לאיש את אשר יש לכם לומר , ולשמוע מפיו את אשר יש לו לומר .
מכל מקום , זו איננה תוכנית של משרד החינוך .
שנית , עקרונית אני חושבת , שלרשויות מקומיות חייבת להיות אוטונומיה מסוימת .
הדבר הוכר , וזה קיים גם בירושלים .
לא הכול צריך לצאת מלמעלה , ובלבד שיענו על הצרכים האמיתיים של החינוך .
יש בידי סקר שנערך על-ידי מינה צמח , לצורך תוכנית " זה אכפת לי " , בעניין האינטגרציה ובעניין תוכנית-שושני .
על השאלה : האם האינטגרציה הצליחה או נכשלה ?
– 63 % אמרו שנכשלה .
האם הינך בעד או נגד תוכנית הבחירה
גם לא כל חברי הכנסת שהשתתפו בדיון הזה הם אומנם מקצוענים .
אולי .
אבל לי לפחות יש כמה תעודות בעניין הזה , וגם ניסיון .
אני מביאה דברים מפני שהאדם איננו יכול לעמוד כאן ולענות , והסקר לא נערך לא מטעמי ולא על-ידי אלא על-ידי מינה צמח .
ועוד מתוך הסקר : " האם הינך בעד או נגד תוכנית הבחירה המבוקרת " – וכך נקראת אותה תוכנית – " בתל-אביב? " 81 % בעד .
" האם הינך בעד או נגד המסלול המואץ בבתי-הספר העל-יסודיים? " 53 % נגד , 47 % בעד .
" האם הינך חושב שתוכנית
בתל-אביב , אמרתי .
אני לא חייבת לגמור לקרוא את העניין .
זה לא עניין לסקר .
מה שאני מנסה לומר הוא , שכל מי שמתיימר להופיע כאן ולדבר בשם כלל הציבור , שהכול ידוע לו והכול ברור לו , ולהעביר את הדיון למליאה , כאשר האיש שיזם תוכנית והעלה תוכנית איננו יכול מעל אותה במה להתייחס לדברים
תבקשו .
תרשה לי , חנן .
הוועדה דנה בנושא הזה , היא בעיצומו של דיון , ולכן אני חושבת שתקלה יצאה מלפני מליאת הכנסת לקבל את הנושא הזה כדיון במליאת הכנסת במקום להמשיך אותו בצורה עניינית ומכובדת , כפי שהוא נפתח , בוועדת החינוך , בנוכחות האיש שיזם את התוכנית .
ואין התוכנית הזאת תוכניתו של משרד החינוך .
לכן , חברת הכנסת דליה איציק , פתחתי ואמרתי , שלעניין זה של שילוב חברתי ושל טיפוח חברתי , נוסף על התקציבים הרגילים , יש 82 מיליון , המכוונים לטיפוח החברתי – מתוך תקציב שבו 90 % למעשה נוקשים ואי-אפשר לעשות בהם דברים – עוסקים בעניין הזה של בדיקת טיפוח , ונוסף על כך הוקמה ועדה לבדיקת כל העניין הזה .
יאמר לי מישהו עם יד על הלב , אם אחרי 24 שנים בשיטה מסוימת בחינוך , שהתגשמה רק בחלקה , אין מקום , לאור המציאות החדשה , לבדוק את הדברים .
והיה אם המסקנה תהיה , שמכל השיטות זו הטובה ביותר , צריך למצוא מה יש לתקן בה על מנת שתעמוד , וזו אחת האופציות .
ועל כן אני חושבת , שאפשר להפסיק עם הדיון הזה ולעבור לשאלות של חברי הכנסת .
חנן פורת , אני בעד טיולים בכל מקום , מלוא הארץ , וגם ללמד את יהושע בן נון , אבל לא רק את יהושע בן נון .
לכל עם , בשחר התרבות שלו , יש גיבורים הירואיים .
הגדולה של עם ישראל היא אולי בתורת משה , היא אולי בתורת הנביאים , היא אולי בתורת המוסר שלנו .
זה אין בכל עם , וזה המשפט שאמרתי .
נדמה לי שהוא מקובל , בדרך מסוימת , גם עליך .
מעולם לא אמרתי זאת .
אתה לא משמיט דברים מהיסטוריה .
אמרתי קודם את דברי על טקסטים .
אתמול ניסו להעלות פה הצעת אי-אמון בממשלה מפני שלא ניסיתי לסרס טקסט שלם .
יש ללמוד לקרוא טקסטים בשלמותם , להתמודד אתם , לדעת מתי נכתבו , היכן נכתבו .
אנחנו לא נתקן היום את אריסטו , אף שהוא מדבר על דמוקרטיה , מפני שהוא קיבל עבדות , ולא נעשתה צנזורה על רבי יהודה הלוי .
יש טקסטים ויש לדעת אותם ויש ללמוד אותם ולהתייחס אליהם , וזה מה שאמרתי , לא כל כך " על " כמו קודם כול " מתוך". אתה יודע שזה נוגע להרבה מאוד דברים .
זה נוגע גם לדברים קדושים ומקודשים כמו מזוזה .
תלמד קודם את " שמע ישראל " , " והיה אם שמוע". הוא הדין עוד בכמה דברים .
יום לימודים ארוך – היתה החלטת ממשלה .
אנחנו מדברים היום על יום לימודים ארוך .
המעבר לחמישה ימים , אם יהיה – ורוב המשק עבר לחמישה ימים – יידון , והוא לא ייעשה בחטף .
אמהות עובדות היום ימים שלמים .
הכוונה היא שמשפחות תהיינה יחד בסוף שבוע ארוך יותר .
אם הדבר הזה יתקבל , צריך יהיה לפתוח מועדוניות וסלי תרבות והרחבת תוכניות וכו' , על מנת שלא יימצא ילד שאין לו היכן לבלות באותם ימים , שלא יהיה לו מקום לחוויה חינוכית תרבותית .
מדובר לפחות בין 15:00 ל - 16:00 .
הדבר הזה יובא לדיון , זו גם שאלה של תקציב .
זאבי – עם אחר .
אני לא רוצה להתווכח עכשיו על הנושאים הרגשיים .
לפי החוק במדינת ישראל יש לנו 12 עדות דתיות מוכרות , והן מופיעות בתעודת הזהות תחת התיבה " לאום"; יש שדוברים ערבית ויש לנו קופטים ויש לנו ארמנים ויש פה ציבור ערבי שחי בארץ הזאת , ולגביו זו מולדתו .
אני אמרתי בדברי
אני לא מתווכחת עם עובדות .
אני אמרתי שהגענו לכאן , למולדת שלנו , למחוז הגעגועים שלנו שבנפה הדרומית של האימפריה העות'מאנית , והיו פה אנשים שזו מולדתם , כי כאן הם נולדו .
תגיד : המספרים היו קטנים .
לדאבוני הרב , גם לנו היו מספרים קטנים , לכן היתה עלייה ראשונה ועלייה שנייה ועלייה שלישית , ואתה בחינוך חייב להתייחס לכך .
אני לא אכנס לוויכוח פוליטי , זה אחד הוויכוחים הלגיטימיים בחברה חופשית .
מה שאני חייבת לומר הוא , שמשרד החינוך חייב לתת למי ששפתו היא ערבית , למי שדתו היא מוסלמית , למי שיש לו גיבורים משלו , ללמוד אותם .
אני חושבת שזה אבסורד שילד יהודי ישראלי לא צריך להכיר את טשרניחובסקי , לפי תוכניות הלימודים שמצאתי , ואילו ערבי כן .
זה אבסורד .
לפי עניות דעתי זו עובדה היסטורית , וכל אדם רשאי לקרוא לעובדות ההיסטוריות כאן בשמן .
לא .
ישמרנו האל אם על דברים כאלה תצטרך להתקבל החלטת ממשלה .
במגילת העצמאות כתוב שהעם חזר למולדתו , ואתה לא מניח לרגע שאני סבורה שזאת לא מולדתי , וזה לא התפרש מדברי ;
אני מבקשת .
חבר הכנסת דראושה , שמעתי הרבה על שחיתות ועל שוחד ועל חוסר יושר וכו'. יש משטרה .
אינני יכולה להיות משטרה .
על תקנים לא שווים , על קיפוח , על בעיות פיסיות , על אפליה – זה נכון , ואנחנו עושים כל מאמץ .
דרך אגב , כבר הממשלה הקודמת קבעה תוכנית חומש , התחילה בה .
הואיל והיא התקדמה לאט , אנחנו הגדלנו את המערכת בכל התחומים – גם בחדרים , גם במורים , גם בשעות , גם בשירותי שפ"י , שהם שירותים פסיכולוגיים ייעוציים , גם בספריות , בתרגומים , בהרחבת לימודי הספרות ובשינוי תוכניות הלימודים .
אם אתה חושב , שבמשך חמישה חודשים או במשך שנה ניתן לתקן את הפער כפי שהוא מתואר בדוח מבקרת המדינה מהשנה שעברה , אני חוששת שאתה משלה את עצמך .
לעשות צעדים קשים ומהירים לתיקון הפער הזה , את זאת אנו עושים .
כן , אתה יודע עליה , מדובר עליה , אנחנו מוסיפים לכל האוכלוסייה לפי הרף בשעות , לאוכלוסייה דוברת הערבית , גם בין הדרוזים יש קיפוח וגם בין אחרים , ואנו נותנים שם תוספת גדולה יותר .
מבחינת הפרופורציה במבנים , נקבע שמגיעה בשנה הזאת למגזר הערבי מבחינת התקציב תוספת של 175 כיתות , אבל אנחנו מוסיפים 300 כיתות .
הוא הדין ביחס לספריות , הוא הדין ביחס לתרבות , הוא הדין למעשה גם ביחס למה שלא היה קיים בקרן סטיפנדיות .
עד עכשיו קרן סטיפנדיות והנחות לתלמידים היתה קרן משותפת לסוכנות היהודית ולממשלה , ועל כן לא ניתנו למי שאינם יהודים , אבל אנחנו הקמנו קרן נוספת , ומבחינה זו גם כן יש שוויון .
נכון שהפער גדול , נכון שהוא גם הצטמצם .
התשובה בעניין זה מכוונת גם אליך , חבר הכנסת אסעד אסעד .
אני רק רוצה לומר , שכל נושא התמריצים נדון ויקוים גם מעבר ליישובי העימות , מפני שעל כך היתה החלטה מפורשת .
היתה לי פגישה בעניין הזה עם מנכ"ל משרד ראש הממשלה , שהוא המרכז את החומר הזה , וקיבלתי תשובה שאומנם כך הדבר .
תשאל את היושב-ראש .
חברת הכנסת לימור לבנת , השעות שקוצצו בלימודי הריתמיקה בגני-הילדים לא היו בתוכניות הלימודים , אלא היו במה שנקרא " סל השר". היה סל של השר , שלמי שהוא רצה הוא נתן ולמי שהוא לא רצה הוא לא נתן , לכאלה כאן ולכאלה שם , ודובר על למעלה מ - 18,000 שעות .
כשאני נכנסתי למשרד הודעתי , שאינני חושבת שהשר צריך לחלק את הסכומים האלה לפי ראות עיניו , אלא הם צריכים להיכנס לסל הכללי ולהיות מחולקים למחוזות .
כיצד זה חולק אחר כך , זה עניין בין המחוזות .
אני שמעתי שהיתה בעיה בחיפה , ניסינו לתקן , והסתבר שאפשר לתקן זאת רק במסגרת השעות הכללית .
על כל פנים , אין עוד " סל שר " לצורך הזה .
אני הבנתי מה התוצאה .
תצביעי שייתנו לנו תקציב גדול יותר .
את הנושא של הביטוח אני אבדוק , הוא לא מוכר לי .
אני אבדוק , ואת תקבלי תשובה .
כספים להסתדרות המורים – כפי שכל מעביד נוהג להקצות סכום מסוים לעובדים , הרי מקובל שמשרד החינוך , לפי התקשי"ר – תקנון השירות – של עובדי המדינה , מעביר כ - 10 מיליוני שקלים לכלל העובדים , ואין הוא שליט על מה הם קונים וכיצד הם קונים .
הוא מעביר את הכסף להסתדרות המורים , כמו שבכל מקומות העבודה מעבירים את הכסף לוועדי העובדים .
אין לי מושג , זה שייך כולו לשנה שעברה , אני אבקש לבדוק את זה .
חבר הכנסת אבנר שאקי , אין לי שום בעיה לא עם עם ישראל , לא עם תורת ישראל , לא עם מדינת ישראל , לא עם ארץ-ישראל ולא עם בת ישראל .
כל מה שיש בו ישראל , מקובל עלי .
אתה יודע שיש לי בעיה אחרת .
הואיל ואנחנו מדינה ריבונית , וקודם היה ויכוח בנושא של ציונות וגלות , הטיעון שלי הוא , שכל יהודי שחי בגולה הוא בבחינת ישראלי שבחסר , במובן זה שהוא מממש את הריבונות שלו – מי שחי באמריקה כאמריקני , מי שחי באנגליה כאנגלי , כי הזכות לבחור ולהיבחר ולהיות שותף בקביעת גורלך וגורל החברה היא הנושא של הריבונות .
ואילו אנחנו במדינת ישראל , עם ישראל , אזרחי ישראל , אנחנו ריבונים , וזה יותר ממה שיש ליהודים החיים בגולה .
אבל אין לי שום בעיה , לא עם חוכמת ישראל , לא עם מורשת ישראל .
אני אומרת : עם יהודי – כן .
עם יהודי – מקובל עלי .
אבל אלו בעיות של טרמינולוגיה , שנובעות מנושא הריבונות ולא מנושא המקורות .
תורת ישראל מקובלת עלי , עם ישראל מקובל עלי , ישראל היה אבי האומה .
על כן אני משתמשת בישראל , בעם ישראל , במובן הציוני של המושג הזה , שכאן אנחנו ריבונים .
זה לא מקרה שבהכרזת העצמאות נאמר : אנו התכנסנו כאן , נציגי היישוב העברי והתנועה הציונית , והכרזנו , וכו' וכו'. ההבחנה הזאת , יכול להיות מפני שאני מבוגרת מדי , אבל הסנטימנט הזה של ההבחנה של מי שחי בארצו , במולדתו , בלשונו , בריבונותו – יש לו עדיפות מבחינת תפיסת העולם הלאומית הציונית על פני מי שחי בגלויות .
בנושא הנשירה , הדבר נבדק .
אנחנו עושים עכשיו ביקורת ובדיקה של שיעורי הלמידה ושיעורי הנשירה .
עוד מישהו מחברי הכנסת שאל על העניין הזה , ואני חייבת לומר , שזה לא נמצא על מפה אחת .
בוויכוח עם ועדת המנכ"לים אמרתי , שאני לא מוכנה לקבל מפה .
הטיעון שלי הוא , שמשרד החינוך חייב לבדוק את הדברים נקודתית , מפני שגם אם אור-עקיבא נמצאת במרכז הארץ , יש לה בעיות שאין לערד , אף שהיא היתה עד עכשיו בקריטריון של אזור פיתוח .
לכן , נושא הנשירה , ולא רק הוא , אלא גם השאלה לאיזה סוג של בית-ספר הולכים , צורת הקידום וכו' – לדעתי , נוסף על מפה שמעניקה תוספות כאן ושם בגבול העימות , חובתו של משרד החינוך ללכת ולפעול נקודתית .
לחבר הכנסת רון נחמן , על שאלת רמת החינוך בשטחים .
אני אמרתי שדין החינוך בבתי-הספר בכל הארץ הוא אחד .
אתה יודע זאת גם ממגע ומשא שהיה בינינו .
מבחינת ההטבות באזורים , אני אינני קובעת .
אבל אני חוזרת ואומרת , שחובתנו לעבוד נקודתית על מנת שכלל ילדי ישראל יקבלו את מיטב ההזדמנות להתמודד בשוויון בחברה .
בעניין המיגון , יש הסכם בין משרד האוצר , משרד החינוך והרשויות המקומיות .
נדמה לי שלקראת שנת הלימודים הבאה אנחנו נצטרך לחזור ולבדוק את הנושא .
חבר הכנסת הירשזון , אתה שאלת
אני גם לא חושבת שזה צריך להיות בתחום שלי .
אנחנו לא הולכים להרחיב ;
כאשר אנחנו לא מתמודדים עם גילאי החובה שיש לנו , לא נוכל להחיל חינוך חובה חינם מגיל אפס .
יש דבר חשוב אחד שאנחנו כן עושים , אנחנו מכשירים עכשיו את הגננות הפרטיות ואת המטפלות הפרטיות לקבלת תעודה .
אם ספרית צריכה תעודה , בוודאי גם מטפלת צריכה תעודה , ולקראת זה אנחנו הולכים .
בעניין מספר הילדים בכיתה .
הרחבת המבנים ודילול מספר התלמידים הם חלק מהפרוגרמה .
אנחנו התחלנו בזה כבר בשנה השוטפת .
אנחנו חייבים להגדיל , כי הכיתות אינן הומוגניות , והקושי הוא עצום .
אבל למרות כל הקשיים התקציביים , אנחנו נרחיב בעניין הזה ולא נוותר , אלא נחפש מקורות אחרים .
מייד .
אני רק אגמור לענות לחבר הכנסת מנע .
אני באתי ומצאתי את המצב הקיים , והוא מאוד מאוד לא נראה לי , אבל אני לא יכולה לשנות אותו במחי יד , ופה היתה טעות .
כאשר ראיתי את שני הגופים האלה , הדבר הראשון שרציתי לעשות זה שלב א' של מיזוג .
בארץ הזאת כל גוף קיים איננו רוצה לבטל את עצמו , ועל כן ביקשתי שראשי המדורים של מועצה אחת יהיו חברים במדורים האחרים .
לא יכולתי לקבוע אותם שם כראשי מדורים , כי ראשי המדורים נבחרים במועצה לתרבות ואמנות , והיתה שם אי-הבנה .
אני מקווה שזה היה בתום לב , מפני שהכוונה היתה רצויה , וזה סיבך את החיים לכל מיני אנשים .
ההמצאה הזאת של מועצה לתרבות ואמנות לשכונות איננה המצאה שלי , ואני לא הייתי הולכת בכיוון הזה .
אני חושבת שיש למזג את הגופים , מתוך ידיעה ברורה שהשירותים והיצירה חייבים להיעשות יחד .
רק לקראת סיום עבודתה של המועצה הנוכחית אוכל לעשות פעולה נוספת .
בשלב א' , על-ידי קביעת השותפות , מבחינת הידע לפחות , וגם גילוי הרצונות , אני מקווה שהחיכוכים יפחתו ושיתוף הפעולה יגבר .
לא מצא חן בעיני שהם ראו כביכול ניצחון בעצם הכניסה , מפני שזאת לא השיטה לעבוד .
בבקשה , חבר הכנסת אסעד .
אני מודיעה לך מעל הבמה הזאת , שיהיו תמריצים ביישובים הדרוזיים .
לתקציב 1993 .
תודה .
אני יכולה להגיד משהו ?
לפי הדוח , המצב כיום , באותם מקומות שבהם לומדים עד כיתה ח' , שיש תחרות פרועה בין כל בתי-הספר .
לידיעתך , מה שמציע שושני , זו בחירה מבוקרת
לא , זה לא שייך לזה .
אני סייגתי את עצמי מייד , ואמרתי שאנחנו צריכים לתת אוטונומיה ובלבד שיעמדו על העקרונות האלה .
יש 86 חטיבות סדירות יש נקודה שהיתה בה אי-הבנה .
שושני לא התכוון שחייבים ללמד אותם קרוא וכתוב , אלא ללמד ואנחנו בעד ללמד
זה ברור .
את מחשבת ישראל הדגשתי , והדבר שהכי חורה לי , שהאוניברסיטאות התרוקנו במקצועות האלה .
אנחנו הולכים עכשיו לעשות מבצע גדול , להחזיר את החוג לתנ"ך , את החוג לתלמוד , את החוג למחשבת ישראל , למלא אותם בתלמידים עם הרבה מאוד סטיפנדיות , על מנת שיהיו מורים .
מחשבת ישראל .
יש סתירה בין ישראל לבין יהודי ?
אזרח .
יהודי בצרפת אומר שהוא צרפתי יהודי , באנגליה הוא אומר שהוא אנגלי יהודי .
ערבי במדינת ישראל נאלץ לומר שהוא ערבי ישראלי .
אבל הצרפתי אומר : אני צרפתי , האנגלי אומר : אני אנגלי .
היינו , המיעוט מוסיף את ההגדרה של עצמו , אבל ישראל הוא אבי האומה .
היושב-ראש בוודאי זוכר , שבמחתרות ובמאבק השתמשו במונח " העם היהודי " , " היישוב העברי " , וציטטתי לך את מגילת העצמאות .
אבל העם איננו
זה לא בוטל .
ראש הממשלה , לפי יוזמתנו עם נתיב מהסוכנות היהודית , משרד החינוך ומשרד הקליטה , לדון בכל הפעולה של חינוך עברי בברית-המועצות .
לא שלא יבוטל – אנחנו מגדילים .
יש 24 מיליון .</text></doc><doc><name>אורי אור (יו"ר ועדת החוץ והביטחון):</name><text>אדוני היושב-ראש , כנסת נכבדה , ועדת החוץ והביטחון החליטה להביע רצונה בלשון החוק ולהחיל את דין הרציפות על חוק השיפוט הצבאי ( תיקון מס' 23 ) , התשנ"ב – 1992 .
תחילתו של תהליך החקיקה היא בהצעת חוק פרטית של חבר הכנסת דוד ליבאי , שהוגשה לכנסת השתים-עשרה בשנת 1990 .
אחרי דיון טרומי במליאת הכנסת , הועברה הצעת החוק לוועדת החוץ והביטחון .
היא נדונה בוועדת המשנה לחקיקה , ולאחר מכן העבירה אותה מליאת הוועדה לקריאה ראשונה בכנסת , כהצעת חוק מטעם ועדת החוץ והביטחון .
הכנסת החליטה , ב - 6 במאי 1991 , להעביר את הצעת החוק לוועדת החוץ והביטחון לדיון לקראת קריאה שנייה ושלישית .
ועדת החוץ והביטחון דנה בהצעת החוק ב - 17 ביולי 1991 וב-16 במרס 1992 , ולא הגיעה להחלטה .
עתה מבקשת הוועדה , כאמור , להחיל על הצעת חוק זו את דין הרציפות .
הצעת חוק זו מדברת על החמרת העונש בגין התעללות בין מפקד לחייל ובין חייל למפקדו .
תודה רבה .</text></doc><doc><name>חגי מירום (העבודה):</name><text>אדוני היושב-ראש , חברי הכנסת , אני מתכבד להביא בפני הכנסת את הצעתי לחוק דמי מחלה ( תיקון – היעדרות לרגל מחלת ילד). תכליתה של הצעת חוק זו באה בעצם לזכות אם או אב שישה ימים בשנה בשל היעדרותם מהעבודה בגין מחלתו של ילדם .
זו הצעת חוק לא פוליטית , סוציאלית .
השר הממונה על משרד העבודה והרווחה הסכים לכך שהיא תעבור , ואני מבקש מחברי הכנסת לסייע בידי להמשיך את מהלך החקיקה .
תודה רבה .
הם הודיעו שהם מסכימים .
לוועדת העבודה והרווחה .
אל תהיה קפיטליסט .</text></doc><doc><name>דב שילנסקי (הליכוד):</name><text>מי בעד העברת הצעתו של חבר הכנסת חגי מירום , הצעת חוק דמי מחלה ( תיקון – היעדרות לרגל מחלת ילד ) , התשנ"ב – 1992 , לוועדת העבודה והרווחה , להכנתה לקריאה ראשונה ?
אני מפעיל את השעון .</text></doc><doc><name>חיים קופמן (הליכוד):</name><text>אתה תגרום לכך שמעסיקים לא ירצו להעסיק הורים לילדים .
לא , זה אבסורד .
אני הצבעתי נגד .</text></doc><doc><name>שאול יהלום (מפד"ל):</name><text>האם לאחר הדיון יש תשובה של השרה ?
הוא מוזמן מחר לוועדה .
שושני מוזמן מחר לוועדה .
מי החבר הבא ?
חבר הכנסת לס , השרה איננה .
אדוני היושב-ראש , האם השר שהדיון נוגע למשרדו לא צריך להיות בדיון ?
אדוני היושב-ראש , אני מוחה על שהשרה אינה נמצאת כאן .
היא הציגה את הנושא , והיא היתה צריכה להיות נוכחת בדיון .
אדוני סגן השר , היושב-ראש ייתן לך את רשות הדיבור .
זה לא דו-שיח .
זו פעם שנייה .
אדוני היושב-ראש , עם כל הכבוד , זו פעם שנייה שסגן שר החינוך עושה זאת .
מה הולך פה ?
בסוף הדיון יש תשובה של השרה , וסגן השר , שממלא את מקומה , יוכל להשיב כאוות נפשו .
זה לא דו-שיח .
זו כבר פעם שנייה .
אדוני היושב-ראש , חברי הכנסת , קודם כול אני מברך את סגן שרת החינוך , שנמצא פה אתנו , אבל אני חושב , וכחבר כנסת חדש אני לא יודע מה היה הנוהג בשנות תקציב קודמות , אני חושב שאם שרת החינוך מגישה לנו כאן דוח על משרדה ומציגה את הדוח , והיא כותבת חוברת שלמה , ושם כתוב : השרה , השרה , השרה – סגן השר מוזכר רק פעם אחת באיזו ועדת ספורט , נדמה לי – אזי מן הראוי היה שהשרה גם תשמע את דברי המתדיינים , ולא לבוא ולהגיד שאולי
אז היו צריכים לכתוב את זה גם בדוח : המשרד הקואופרטיבי .
זה הכי גרוע , שהיא תחזור אחרי שאסיים את דברי .
אדוני היושב-ראש , אני מבקש לחשב את הזמן רק מעכשיו , כי בכל זאת היתה זאת הערה פרוצדורלית , שיכולתי להעיר אותה מהמקום .
אדוני היושב-ראש , חברי הכנסת , אני מבקש לחלק את דברי לשני חלקים : החלק הראשון – הנושא של תוכנית-שושני , ובחלק השני – כמה הערות לגבי משרד החינוך .
מערכת החינוך בישראל חייבת לחדש את עצמה ללא הרף , לבדוק את הישגיה , להיות מוכנה לחשבון נפש , ולעדכן את שיטותיה בלי מחויבות לשמרנות .
לאור זאת , עלינו לבחון את תוכנית-שושני ללא התנגדות מראש וללא רתיעה הנובעת מפחד מפני הכנסת שינויים למערכת .
המרכיב המרכזי ביותר בתוכנית-שושני הוא הבחירה , או מה שנקרא " בחירה מבוקרת". פירושו של דבר , שכל תלמיד יבחר את בית-הספר לכל דרגותיו על-פי רצונו ועל-פי תוכנית הלימודים שבית-הספר מציע .
לא עוד שיבוץ התלמיד על-פי אזורי רישום ;
לא עוד ידיעה מראש , בשל חובת אזור הרישום , מי תהיה אוכלוסיית התלמידים בבית-הספר וכמה תמנה .
למה תביא הבחירה ?
הבחירה תביא לכמה תוצאות מבורכות .
בית-הספר יעמוד למבחן יומיומי ויצטרך לשפר את תוכניותיו , את היחס לתלמיד , את ההישגים ואת פעולתו הקהילתית .
אם לא יעמוד בכל אלה ולא יהיה מושך ואטרקטיבי , לא יהיה לו ביקוש , התלמידים לא יבואו להירשם אליו ;
ואם לא יעשה חשבון נפש , יידלדל וייסגר .
צוות ההוראה ידע , שאם לא ישקיע יותר , אם לא יוסיף מאמצים ואם לא יציג תוכניות חדשניות , לא יבואו אליו תלמידים והוא ייסגר .
ולכן הוא ישקיע באמצעים ובחדשנות .
הוא יבין שהוא צריך להתמודד עם מתחרים , ולכן עליו להיות טוב מהם .
ואז תבוא ייחודיות לבתי-הספר .
בתי-הספר ירצו להתאפיין במשהו מיוחד , במשהו שרק הם מתאפיינים בו , ורק בהם ימצא התלמיד את התוכנית המיוחדת הזאת .
הייחודיות תביא ברכה למערכת , תעודד התמחות ותיתן למפעיליה גאווה ויוקרה .
רק הבחירה תביא ייחודיות , כי בלי בחירה אין צורך בייחודיות , שהרי אין צורך במשיכת התלמיד להירשם לבית-הספר .
בלי בחירה הכול שמרני ומובטח .
בבחירה טמונה תקווה גדולה לשיפור מערכת החינוך .
ואולי אפילו מותר לצפות למהפכה , שתביא עמה הישגים גבוהים יותר וחינוך מעמיק וערכי יותר .
טוענים כלפי הבחירה , שהיא תפגע באינטגרציה , ויש שהפכו את האינטגרציה לדגל ההתנגדות הראשי לתוכנית .
קודם כול , בואו נכניס הכול לפרופורציה הנכונה .
בית-הספר היסודי אינו אינטגרטיבי , כי הוא שכונתי , ובדרך כלל השכונות מאוכלסות בהומוגניות סוציו-אקונומית .
החטיבה העליונה של בית-הספר התיכון אינה אינטגרטיבית , כי היא סלקטיבית .
מה נשאר לנו ?
חטיבת הביניים .
חטיבת הביניים מהווה פחות מרבע ממסלול הלימודים , שלוש שנים מתוך 12 שנים של בית-הספר , בתוספת גני-הילדים חובה וטרום-חובה , שהם כמובן שכונתיים , ולכן שוב לא אינטגרטיביים .
יתר על כן , חטיבת הביניים נהוגה רק במחצית ממערכת החינוך בישראל .
המחצית השנייה לומדת במתכונת הישנה של שמונה שנים וארבע שנים , ושם שוב אין אינטגרציה .
במחצית שבה כן נוהגת חטיבת הביניים , האינטגרציה מופרת הן על-ידי 13 חטיבות ביניים ממלכתיות סלקטיביות ושמונה חטיבות הממיינות את כיתות האם , והן על-ידי הקבצות , הנוהגות כמעט בכל החטיבות , במקצועות החשובים ביותר .
והקבצות הן , כמובן , הפן ההפוך לאינטגרציה .
ביצוע רופף כל כך של האינטגרציה יכול לשמש נימוק כנגד תוכנית-שושני , בטענה שהיא תפגע באינטגרציה ?
אדרבה , פתיחת אזורי רישום תביא לבתי-ספר אינטגרטיביים יותר , שלא יהיו שכונתיים .
מובן שהבחירה חייבת להיות מבוקרת על-ידי משרד החינוך והרשות המקומית כדי למנוע מיון שרירותי ולהקפיד ששיקולי הקבלה לכל בית-ספר ישימו את האינטגרציה בראשם .
חברת הכנסת דליה איציק , לפני שאת מדברת על החינוך הממלכתי-דתי , דעי לך שבחינוך הממלכתי-דתי יש 60 % טעוני טיפוח , בעוד בחינוך הממלכתי יש רק 26 % .
בחינוך הממלכתי-דתי יש 95 % מילדי אתיופיה ;
בחינוך הממלכתי רק 5 % . אנחנו נושאים בחינוך הממלכתי-דתי בכל המשימות האמיתיות של העם הזה .
את מדברת על חמישה-שישה בתי-ספר בכל הארץ , שאני מקבל שיש בעיה אתם .
את היית יחד אתי בוועדת החינוך כאשר הוצג שם , שחטיבות הביניים הממלכתיות , 13 מהן לא אינטגרטיביות , הן סלקטיביות ;
ועוד שמונה חטיבות , נוסף על ה - 13 , ממיינות ילדים מלכתחילה לפי כיתות האם .
בסך הכול 21 חטיבות ביניים נגד האינטגרציה .
אז גם בחינוך הממלכתי יש בעיה של 10 % , וגם בחינוך הממלכתי-דתי יש בעיה עם חמישה-שישה בתי-ספר .
אבל מכאן לבוא ולהגיד , שהחינוך הממלכתי-דתי , שעוסק בבעיות האינטגרציה פי אלף יותר מהחינוך הממלכתי , הוא לא אינטגרטיבי ?
ועוד : הרי את באה ואומרת לכאורה דבר מופרך מעיקרו , שבגלל הדבר הזה של החינוך הממלכתי-דתי , לכאורה חוסר אינטגרציה , שלא היה ולא נברא , ש " ס לקחה לנו את התלמידים .
אם כך , אני מציע לך לקחת את החוברת " מערכת החינוך בראי המספרים " , שחולקה כאן לפני כמה ימים , תפתחי בעמ' 6 ותראי .
לפי דברייך , בשנים האחרונות היה החינוך הממלכתי-דתי צריך לרדת , כי הרי ש " ס גנבה לו את התלמידים .
אבל החינוך הממלכתי-דתי עולה משנה לשנה באחוזים ;
ברור שנומינלית , פי כמה .
אז איך זה קרה כאן ?
לכן , אני מציע לך ללכת לשטח וללמוד את הנושא .
יש לך בעיה בירושלים עם שני בתי-ספר , ואת מסיטה את העניין לכל מדינת ישראל .
אני מציע לך ללמוד את העניין לעומק .
חברת הכנסת איציק , אני חושב שאת טועה , ואני מציע לך להעביר את התוכנית של שושני גם לירושלים וליישם אותה גם בירושלים .
תאמיני לי שזה רק ישפר את החינוך פי אלף .
אבל בעניין החינוך הממלכתי-דתי , שכמעט בכל הזדמנות את נוהגת לתקוף אותו , אני מציע לך ללמוד את העניין יותר לעומק .
כי הדברים שאת אומרת בעניין האינטגרציה מופרכים מעיקרם , ואנחנו עוסקים בזה בחינוך הממלכתי-דתי באמת פי כמה יותר ממה שהחינוך הממלכתי בכלל מוכן היה לשאת .
זאת לא חוכמה להסתכל על החינוך הממלכתי , לראות שם 26 % ילדים טעוני טיפוח , לא לראות בכלל ילדים אתיופים , ולתקוף את החינוך הממלכתי-דתי , שעוסק בכל הדברים האלה .
לכן אני טוען , שפתיחת אזורי רישום תביא לבתי-ספר אינטגרטיביים יותר , שלא יהיו שכונתיים .
מובן שהבחירה חייבת להיות מבוקרת על-ידי משרד החינוך והרשות המקומית , כדי למנוע מיון שרירותי ולהקפיד על כך ששיקולי הקבלה לכל בית-ספר ישימו את האינטגרציה בראשם .
יתר על כן , התוכנית מחייבת אחריות לכל התלמידים שהתחילו בכיתות ז' עד י " ב .
מה קורה היום ?
בכך נמנע את ההתנערות של בתי-הספר מתלמידים רבים בסוף כיתה ט' , אלה שעולים לכיתה י' – מה שנקרא " אבל לא בבית-ספרנו " .
מחוסר זמן אינני עוסק כאן בשאר מרכיבי התוכנית על חיובם הרב .
במשפט אחד רק אומר , שהתחלת המערכת הלימודית בגיל ארבע דווקא ברכה רבה בה , באשר התרומה של מערכת הלימוד להתפתחות הילד גבוהה יותר ככל שהיא נעשית בגיל מוקדם יותר .
ובכך תתרום התוכנית דווקא לתלמידים המוגדרים כטעוני טיפוח , כמובן על-פי ההגדרה המקובלת במערכת החינוך .
אדוני היושב-ראש , חברי הכנסת , איננו עוסקים בתוכנית שהולכת להיות מיושמת על כלל מערכת החינוך בישראל .
בסך הכול מדובר על תל-אביב , עיר גדולה , אבל עיר אחת .
יש בתוכנית כל כך הרבה חיוב , שהיא שווה את עידוד הכנסת ליישומה .
מתל-אביב נלמד ונסיק , האם התוכנית ראויה להרחבה וליישום בשאר חלקי הארץ , או שהיא לא מממשת את התקוות שתולים בה .
ראויה תל-אביב על פרנסיה , על ראש העיר וראשי מערכת החינוך שלה , ד " ר שושני , שמואל דורפמן ויצחק כהן , למלוא ברכת הכנסת , עם תקווה ותפילה שאכן יצליחו , ומהצלחתם נלמד כולנו .
ולסיום , אני רוצה להעיר שתיים-שלוש הערות על סקירת השרה על פעולות משרדה , ואני שמח ששרת החינוך חזרה למליאה .
קודם כול , וכבר נאמר כאן בשאלות ובתשובות , הבעיה היא שאת כותבת " יודע את זהותו". הוויכוח הוא על העניין של הזהות .
זה שאת אומרת כל הזמן : ישראל , ישראל , ישראל – אני מסכימה ;
יהודי , יהודי , יהודי – ככה .
על זה הוויכוח .
הא ראיה , כפי הדברים שהעירו כאן חברי כנסת על החוברת הזאת .
בכל החוברת הזאת , שיש בה המון נושאים ותת-נושאים ופסיקים של נושאים , לא מופיעה המלה " יהדות " אפילו פעם אחת , לא מופיע " העם היהודי " אפילו פעם אחת , לא מופיעה המלה " תנ"ך " אפילו פעם אחת , כשאת מדברת על המון דברים שלומדים .
מדע ברור גם כן .
לא מופיעים " יהדות " , " יהודי " , " תולדות העם היהודי " ו " תנ"ך". זו הערה ראשונה .
גברתי , אני רוצה לומר מלה אחת : אני שמח על כל הדברים האלה , אבל את צריכה גם להבין את הצד השומע .
את , כשרת החינוך , עומדת בראש המשרד החשוב ביותר לתרבות ולחינוך ולערכיות , ומשדרת לאומה .
הדברים שאת אומרת חשובים מאוד , ומלה קטנה על יהושע – את רואה איזו סערה היא מגלה .
אילו רק כתבת את הדברים שאמרת עכשיו : אני רוצה ללמד יותר יהדות ויותר תנ"ך וכל הדברים האלה – אבל את לא כותבת את זה .
את אומרת במקרה , בהערת ביניים לאיזה נאום של איזה חבר כנסת , אבל את לא אומרת את הדברים האלה
ואלה הדברים שאחר כך , כשאנחנו מסתכלים על המבנה , אנחנו אומרים : הכול יש כאן – חינוך ותרבות ויהדות לא .
שכחנו את העניין של יהדות , ואת יודעת כמה הנושא רגיש .
הרי זה הכול דקויות .
זה דקויות , שאת אומרת : ישראל – כן .
זה כמו שאנחנו נחנך את הילדים שלנו להיות ישראלים ולא יהודים .
ישראלי זה לא חשוב ?
בוודאי זה חשוב .
מחשבת ישראל בוודאי חשובה , מוסר הנביאים בוודאי חשוב .
אני לא אומר שזה לא חשוב .
כן , בוודאי .
גם ערבי הוא אזרח ישראל .
אבל איך היא פותחת ?
" בארץ-ישראל קם העם היהודי , בה עוצבה " וכו' .
הנה תראי דוגמה : נניח שאת מדברת על היסטוריה .
בפרק הראשון את אומרת כך : " ידיעת הארץ ותולדותיה". זה נהדר , אבל יש הבדל בין זה לבין תולדות העם היהודי , כי ידיעת הארץ ותולדותיה – זה כולל את כל העמים שחיים בארץ .
צריכים לדעת את ידיעת הארץ ותולדותיה , לכן כל הדברים שכתובים כאן הם חיוביים .
אני לא אגיד לך משהו על " עם אדם". אני אומר : טוב מאוד מה שאמר א.ד .
גורדון – " עם אדם " , אם היה כתוב לידו גם " עם יהודי " , אבל ברגע שכותבים רק צד אחד ולא השני
אני מסכם בשני משפטים .
ובכן , במשפט השני אני טוען עוד מה אין בסקירה , ואלה פעולות למען קליטת העלייה , שאני רואה בזה שוב עניין .
כתוב כאן על הרפורמה ועל בחינות הבגרות ועל חטיבות צעירות ועל מדע וטכנולוגיה ועל תרבות ואמנות – טעם החיים – ועל חינוך לאמנות ועל פיתוח ונשירה , וספורט כמובן .
לא כתוב על קליטת העלייה מעבר לתחום הפיסי , מעבר לכיתות בפרק הפיתוח , לא כתוב שום דבר מה חושבים לעשות , איזו תוכנית .
על כל השאר – עמודים שלמים .
זה מאוד צורם .
ואני אגיד לך עוד משהו : כשאת נכנסת למשרד היתה תוכנית של השר המר , ואני כבר לא מדבר על תוכניות שבוטלו , כגון הנושא של חינוך ליהדות ברוסיה וביטול הרשות לקליטת עלייה
אני שמח על כך .
זה לא יבוטל .
אני שמח מאוד .
לא יבוטל התקציב מטעם משרד החינוך .
אני רוצה לומר : כשאת באת למשרד היתה תוכנית של 30,000 שעות לנושא של קליטת 2,000 מורים .
עכשיו את החלטת לתת 30,000 שעות לכיתות א' , ב' , ז' , שעל כך החלטת , נניח , על-פי סדר עדיפויות אחר .
אבל למה גם לקחת את השעות וגם את כותבת , ואני קורא : " בשנת הלימודים התשנ"ג נוספו למערכת החינוך 80,000 שעות להארכת יום הלימודים ולקליטת מורים עולים ותלמידים עולים " , וזה לא נכון ?
זה ממש לא נכון .
אני מסיים .
לא נכון , לא נכון .
והמשפט האחרון , גברתי : את כותבת כאן על מטרות רבות , ואפילו בנושא התרבות את נוקבת בסכומים .
אבל יש נושא , שמבחינת סדר העדיפויות של המפלגה שלך עמד בקדנציה הקודמת בראש הפעילות שלכם , דווקא כאופוזיציה , וזה היה חוק חינוך מיוחד .
בעניין הזה אני מודה , שהאוצר עושה בעיות קשות ולא מקציב יותר מ - 10 מיליון
כאשר צריכים הרבה יותר .
אבל כמו שהעברת לתרבות , אילו רצית יכולת להעביר יותר לחינוך המיוחד , ואפילו אין מלה אחת על זה בכל הסקירה , דווקא לדידך , עם סדר העדיפויות שלכם בנוגע לעניין החינוך המיוחד – ואני מקווה מאוד שהעניין יתוקן .</text></doc><doc><name>רחבעם זאבי (מולדת):</name><text>זה לא נכון .
זה לא נכון .
הם באו לכאן בעקבות ההתיישבות הציונית .
כתבה זאת ג'ואן פיטרס .
היא כתבה את הספר " מאז ומקדם " עם הקדמה של יצחק רבין , המאשר את תוכנו , מברך וממליץ עליו .
זו מולדת של העם היהודי .
כך כתוב במגילת העצמאות .
את לא יכולה לערער על זה .
אדוני היושב-ראש , מאחר שלא הודע מראש לשרה הנוהל החדש , ומכיוון שהדיון הוא משולב בשני נושאים , אני מציע ליושב-ראש להכפיל את הזמן שלרשות השרה .
גברתי שרת החינוך , במסמך שהגשת בכתב , והן בדברייך בעל-פה , נאמר שכאשר חזרנו למולדת מצאנו כאן עוד עם החי בארץ , ואשר זו גם מולדתו .
ובכן , זה לא נכון עובדתית , זה לא נכון פורמלית .
עובדתית , נקבע על-ידי מיטב החוקרים בעולם , והתפרסם ספר של ג'ואן פיטרס , אמריקנית שנשלחה על-ידי ארגון לזכויות האזרח , ושם הספר " מאז ומקדם " , ובו נאמר שרוב הערבים באו לארץ-ישראל בעקבות ההתיישבות הציונית .
לספר הזה כתב הקדמה , המאשרת את תוכנו ומברכת את תוכנו , לא אחר מאשר יצחק רבין , שהוא במקרה גם ראש הממשלה .
גם מגילת העצמאות קובעת שארץ-ישראל היא המולדת של העם היהודי , כאן הוא נולד .
מולדת של עם היא היכן שהעם נולד .
העם הערבי לא נולד בארץ-ישראל , הוא נולד במקום אחר .
השאלה שלי לכבוד השרה : האם העמדה שהיא הביעה בעל-פה ובכתב היא על דעת הממשלה , או שזו דעתה שלה ?
20 מדינות .
האם זו עמדת הממשלה או עמדת כבוד השרה ?
לא מולדת של אנשים , מולדת של עם .
העם היהודי נולד בארץ-ישראל , העם הערבי נולד במקום אחר .
זאת מולדת רק של העם היהודי .
רק של העם היהודי .
לא ענית על שאלתי .
שאלתי האם העמדה שארץ-ישראל היא מולדת העם הערבי זו עמדת הממשלה או עמדת שרת החינוך .
יש על זה החלטת ממשלה ?
יפה .
אבל יש מגילת העצמאות .
בגלל זה שאלתי .</text></doc><doc><name>חיים אורון (מרצ):</name><text>אדוני היושב-ראש , יורשה לי להציע מוצא .
היות שנקבע דיון משולב בשני נושאים , יינתן לשרה לסיים את דבריה כאילו התייחסה לשני הנושאים , והשאר יתנהל על-פי התקנון .
מעלים בקודש , אין מורידים .
ממש עכשיו קיבלתי פתק מהמרכז , שאסור לי להצביע , אני מוכרח לצאת .
נכון , גם הערב .
אני אגיע להצבעה .
זהו .
הנושא לא מתאים , הזמן לא מתאים , בוא נגמור .
אני לא עצבני .
אפשר למנות .</text></doc><doc><name>רון נחמן (הליכוד):</name><text>זו משכורת אחרת למורים .
אדוני היושב-ראש , גברתי השרה , שלוש שאלות .
שאלה ראשונה : האם בתוכנית משרד החינוך בשנה זו , נוכח מדיניות הממשלה בנושא סדרי העדיפויות והקפאת ההתיישבות ביהודה ובשומרון , האם יש בדעתה של השרה להמשיך את רמת החינוך , את הטיפול בילדים , את הטיפול בבתי-הספר , את התמריצים למורים , כפי שהיה נהוג עד עכשיו ?
או שיש בדעתה לעשות שינויים כלשהם , ואם כן – כיצד נוכל לתת חינוך לילדים באזורי יש"ע ?
שאלה שנייה : מה בדעת השרה לעשות בנושא של חינוך הילדים מגיל שלושה חודשים ועד גיל ארבע , שנמצאים היום בטיפול משרד העבודה והרווחה דרך ארגוני הנשים , אם זה ניל"י , נעמ"ת , " אמונה " וכן הלאה .
כיצד קושרים את הקטע הזה של חינוך הילד עם החינוך של החטיבה הצעירה ?
שאלה שלישית , גברתי השרה : מה יקרה לגבי הגנה ומיגון של גני-הילדים ובתי-הספר ?
שמענו משר המשטרה על תוכנית לגיוס אלפי שוטרים לצורך המשימה הזאת .
אני מבקש לדעת , האם התקדם הטיפול והאם דרושה מעורבות גדולה יותר שלנו כדי לקדם את הנושא של אבטחת גני-הילדים בעיקר , שהיום היא קריטית מאוד בכל רחבי הארץ ?
תודה .
מאיזו שעה עד איזו שעה ?
גברתי שרת החינוך , אני שאלתי שלוש שאלות : על אזורי הפיתוח וגם על המעונות , אם כי זה לא בתחום שלך
אני לפני זה .
יש לי גם כן אירוע .
אני מחכה לזה .
אדוני היושב-ראש , מחכה לי קבוצה מחוץ-לארץ .
אם כך , לא אדבר וגמרנו .
אני צריך לנסוע מרחק של שעת נסיעה מכאן .
אנשים מחכים לי .
אני הייתי לפניה .
אדוני היושב-ראש , ברצוני למחות על סדר הנואמים .
על-פי סדר-היום הייתי צריך להיות הנואם השלישי .
מחכה לי קבוצה גדולה מאוד של אורחים מחוץ-לארץ .
הכול תוכנן כדי שאצא בזמן , והנה אני מוצא , שמשום שסיעת מרצ לא היתה מיוצגת בזמן או לא נרשמה , הוזז התור שלי .
בכל הזדמנות אחרת יכולתי לוותר , יכולתי להגיד : בבקשה .
יש מקרים שאי-אפשר לוותר .
אני רוצה למחות על הזזת תורי .
לא אתווכח .
יש רשימה ויש רשימה שנייה .
כרגע אני מביע את מחאתי על כך .
לגופו של עניין , אדוני היושב-ראש , כנסת נכבדה , שרת החינוך , אף שאמרת כי הנושא לא עלה על סדר-היום כי עדיין אין לכאורה תוכנית-שושני , אני מודיע לך מעל הבמה הזו : אעשה הכול כדי שתצליחי לקיים , לבסס וליישם את התוכנית הזו מהר ככל האפשר .
אני אומר זאת לא כאיש קואליציה אלא כאיש אופוזיציה .
אני מכיר את ד " ר שמשון שושני לא מהיום , אני מכיר את התוכנית שלו , ואני חושב שהיא תוכנית אמיצה ונכונה , אשר צריכה להיות מיושמת במדינת ישראל .
אני מאחל לך מכל הלב שתצליחי לעשות את זה .
אני רוצה לשאול את חברת הכנסת דליה איציק , אשר מבקרת את התוכנית הזו , מדוע ?
מה קרה ?
האם אנו לא צריכים רפורמה ?
הכול בסדר ?
כראש רשות מקומית אני מודיע כאן באופן חד-משמעי : אנו מטאטאים אל מתחת לשטיח את כל הפאשלות של מערכת החינוך .
אומר יותר מזה , גברתי השרה , ברגע שאני רואה מי מתנגד לתוכנית הזו , אני מתחזק בדעתי שהיא נחוצה .
מי מתנגד לה ?
– הסתדרות המורים .
מי מתנגד ?
– אותן קבוצות היושבות במשרד החינוך ודוגלות בריכוזיות , בצנטרליזם , וזאת במדינה אשר רוצה להיות יותר פתוחה ולתת יותר אוטונומיה .
אני ראש רשות מקומית , מהו הדיבור על כך שנבנה בתים , נבנה מבנים , אך לא נהיה אחראים למה שקורה בתחום השיפוט שלנו ?
מי אחראי לזה ?
פקיד שיושב באיזה מקום עם REMOTE-CONTROL ? מה זה אוטונומיה ?
רק אוטונומיה לפלשתינים ?
יש גם יהודים שצריכים קצת אוטונומיה , ויהודים בכל תחומי ארץ-ישראל .
לכן אני מברך על העניין הזה , שתוגדל ותוגבר האוטונומיה ותימנע הריכוזיות הזאת .
דבר שני , האם החינוך נמצא רק בירושלים ובתל-אביב ?
אין 240-230 יישובים נוספים במדינה ?
מה קורה כשיש רק בית-ספר תיכון אחד ביישוב ?
ומה קורה כשיש בית-ספר תיכון אחד לכמה יישובים ?
האם כל המדינה היא חתך של תל-אביב , צפוני ודרומי ?
אולי יש עוד צפוני בצפון ודרומי גם בדרום המדינה ובמזרחה ?
איזה מין דברים אלו , שכל מה שנכון למקטע אחד הוא טוב למקטע שני ?
בלתי אפשרי לגשת כך לנושא החינוך , וצר לי שאנשים המגדירים את עצמם כמומחים לחינוך אולי לא רואים את ההיבט הכללי .
חינוך למצוינות .
הייתי בארצות-הברית , ביקרתי במוסדות , ביקרתי בקרנות שמתקצבות ומממנות מצוינות לא רק של תלמידים , גם של מורים , כי מי שיוביל את החינוך יהיה המורה .
כמה פעמים ההורים לא יודעים מה קורה בבית-הספר ?
כמה פעמים ההורים לא רוצים להתערב במה שנעשה בבית-הספר ?
לכן אני מדבר על הנושא של מצוינות כדבר שיגרור אתו את כל המחנה .
למה מתנגד הממסד ?
מזכיר הסתדרות המורים ולבר תקף בעיתונות את התוכנית .
למה ?
כיוון שמרחיבים את החטיבה הצעירה ?
אני מודיע לך , ביישוב שלי הפעלנו את זה כדי להרחיב את החטיבה הצעירה ולעשות OVERLAPPING של גיל המעון וגן-הילדים מצד אחד , ו-OVERLAPPING של גן-הילדים וכיתה א'. ועוד OVERLAPPING של כיתה ו' כדי שייכנסו לחטיבה בכיתה ז'. אלו הנקודות שהן קריטיות במעברים .
גברתי השרה , אני לא נכנס בדיון של חמש דקות לכל הצדדים .
אני חושב שזו עבודתה של ועדת החינוך או ועדה אחרת של מומחים שתדון בכך .
אני אשמח לתרום מניסיוני כראש רשות מקומית .
אבל , קודם כול צריך להתווכח על העיקרון , והעיקרון הוא האם אנחנו רוצים קדמה או לא רוצים קדמה .
לכן אני שואל : על מה בעצם מלין מזכיר הסתדרות המורים ?
על בחירה חופשית מול אין-אינטגרציה היום ?
היום יש אינטגרציה בכלל ?
איזו אינטגרציה יש ?
מי מדבר על האינטגרציה ?
צאו מגבולות תל-אביב ותראו איזה אין-אינטגרציה יש .
מניעת נשירה ?
האם היום לא צריכים להכשיר רשת ביטחון כדי שתלמידים שלא מתאימים לסוגים אלה או אחרים של לימודים לא ישבו על הברזלים ?
הדבר הזה מחייב טיפול יסודי ומיידי .
מה רוצה מזכיר הסתדרות המורים , שמישהו יהיה אחראי לתלמיד במשך 12 שנות לימוד , או לא ?
היום אין אחריות לשום מוסד .
תראו איך מטרטרים תלמידים ממוסד למוסד .
כך , על-פי דעתו של שושני , ואני מאמץ אותה , תהיה אחריות במשך 12 שנים .
חינוך אפור .
כולם מדברים בשם השוויוניות , ואוי לנו על החינוך האפור .
למה יש חינוך אפור ?
כיוון שהשיטה הקיימת מאפשרת אותו .
אבל בשיטה של ד " ר שושני , בית-הספר יוכל לעשות התקשרויות עם קבלני חוץ באופן גלוי , עם תקציב של המדינה .
חיזוק התלמידים החלשים .
כולם מדברים על התלמידים החלשים .
אבל אם לא יהיה אחד שיעמוד בראש המחנה וימשוך את התלמידים החלשים קדימה , המצטיין שימשוך ויקבע את הרמה , גם החלש יהיה חלש עוד יותר .
ואחרון חביב , זו התמודדות עם בעיות חברתיות .
בשבילי כראש מועצה , אני רוצה לומר לך , גברתי השרה , משרד החינוך הוא לא רק בית-ספר לתעודות בגרות , הוא משרד שצריך ללמד את הילד איך להתכונן לחיים .
לא מספיק שמורה מגיע משעה 08:00 עד השעה 12:00 .
לכן גם שאלתי אותך לגבי חוק חינוך חובה , מה יהיה משך החינוך הזה .
אני מודיע לך כאן מעל הבמה הזאת – כל מאמץ שיידרש כדי להפעיל יום חינוך חובה כמה שיותר שעות ביום , עם כל מיני סוגים של פעילויות , כפי שיקבעו הגורמים המקצועיים , וככל שתצטרכי עזרה בשביל להתחיל ליישם את תוכניתו של שושני , כמובן אחרי שייבחנו וייבדקו כל ההיבטים שיש , אני , כחבר כנסת מהאופוזיציה , אתמוך בך בכל הדרך הזו קדימה , כדי שתבצעי את השיטה הזאת או את הרפורמה מהר ככל האפשר .</text></doc><doc><name>חנן פורת (מפד"ל):</name><text>אדוני היושב-ראש , גברתי שרת החינוך , אף שתהום בינינו בתפיסות חינוך , אין בכוונתי לשאול ברגע זה שאלות פרובוקטיביות וכאובות , כגון : האם בכוונתך להוציא את ספר יהושע ממסגרת לימודי התנ"ך ?
או : האם בכוונתך למנוע מתלמידים לסייר ברמת-הגולן ?
אבל אשאל שאלה אחת , שמטרידה מאוד את כל העם היושב בציון , ובפרט את ההורים לילדים בגיל בתי-הספר : האם בכוונת משרד החינוך לבטל את הלימודים ביום השישי החל מהשנה הבאה ?
והאם לא תסברו , שלפחות יש מקום לשמוע את עמדתו של הציבור , שעל-פי כל הסקרים , רובו המכריע מבקש שיימשכו הלימודים גם ביום השישי , כדי שארץ כזאת , קולטת עלייה , וארץ כזאת , שיש בה פערים גדולים כל כך בתוך הציבור , תאפשר לתלמידיה ללמוד שישה ימים בשבוע ?
תודה .
את יכולה לבקש להעביר לוועדה .
את יכולה לבקש .
את יכולה להציע להעביר לוועדה .
אינך מציעה להשמיט , בוודאי .</text></doc><doc><name>תמר גוז'נסקי (חד"ש):</name><text>אדוני היושב-ראש , גברתי השרה , אני מבקשת לשאול שלוש שאלות בנושא שוויון .
נשים , לפי החומר , זכאיות יותר מגברים לתעודת בגרות , ומשקלן רב יותר בקרב מקבלות תואר ראשון , ובכל זאת משקלן כפול בקרב המובטלות .
האם הבעיה היא שההכשרה שלהן , המקצועית , החינוכית וכו' , אינה מביאה בחשבון את דרישות שוק העבודה ?
השאלה השנייה , לגבי גני-הילדים .
לגבי גילאי שנתיים , נאמר ש - 71 % מהילדים היהודים מבקרים בגני-ילדים .
לגבי האוכלוסייה הערבית אין כלל נתונים .
לגבי גילאי שלוש , הנתונים הם – 94 % מהילדים היהודים מבקרים בגנים , ורק 25 % מהילדים הערבים .
רציתי לשאול , מה מתכוון משרדך לעשות כדי לחולל מהפך בנושא הזה של גני-ילדים ?
שאלה אחרונה , לגבי בעלי השכלה גבוהה , של 13 שנות לימוד ומעלה .
תמיד שמענו שהבעיה היא בעיקר רמת ההשכלה השונה שמביאים העולים לישראל , כארץ הגירה וכו'. אבל אם אני רואה שבשנת 1991 , בקרב יהודים , במשפחות שבהן האב יליד אסיה/אפריקה , כלומר דור שני בארץ , שיעור בעלי ההשכלה הגבוהה הוא רק 18 % , ולעומת זאת , כאשר האב הוא יליד אירופה/אמריקה השיעור הוא 50 % , וכאשר האב הוא ערבי השיעור הוא 9 % בלבד – הרי הפער הזה בין 50 % ל - 18 % ול-9 % הוא עצום .
מה מתכוון משרדך לעשות כדי לסגור את הפערים ?
תודה .</text></doc><doc><name>עבד - אלוהב דראושה (מד"ע):</name><text>אדוני היושב-ראש , יש כנראה טעות ברשימה , כי אני הייתי השלישי ברשימה ולא קראת בשמי .
אדוני היושב-ראש , אני רוצה להתמקד בשאלה , אבל אני חייב הערה לנואם הקודם .
המקור שלנו הוא כאן , בארץ הזאת .
זאת המולדת שלנו , נמשיך לחיות כאן .
אנחנו כאן .
אנחנו צאצאי הכנענים הראשונים .
גברתי שרת החינוך והתרבות , מערכת החינוך הערבית סובלת משלוש בעיות מרכזיות :
1. מוטיבציה נמוכה בגלל שיטת המינויים וההעברות הפסולה , פרוטקציות ושחיתות , חוסר הזדהות עם התפקיד והכשרה לא תקינה של מורים .
2. בעיות מינהליות קשות – הביזור שהוא רק בפה , ולא שילוב כפי שהובטח , ולא קיים שילוב אמת במערכת החינוך במדינה בין בתי-הספר הערביים והיהודיים .
תקנים לא שווים , ומבקרת המדינה מדברת על 10,000 תקנים חסרים למורים .
3. הבעיות הפיסיות : 1,200 כיתות חסרות , חסרים אולמות , ספריות ומעבדות .
כתוצאה מכך 56 % מתלמידי התיכון נושרים ;
36 % מגילאי 15 נושרים ;
צפיפות בכיתות , 67 % מנבחני מבחני הבגרות נכשלו ;
50 %– 70 % נכשלו בבחינות המתמטיקה והבנת הנקרא בבית-הספר היסודי .
אני רוצה לשאול את כבוד השרה : לנוכח כל הנתונים המדאיגים הללו , האם מאז כניסתך לתפקיד התווית תוכנית לפתרון הבעיות האלה שמהן סובלת מערכת החינוך הערבית ?
אם כן – מה היא התוכנית ?
אם לא – האם את מתכוונת להכין תוכנית כזאת שתעזור להתגבר על הבעיות האלה ?
תודה .
כשאתה אומר " עם " אתה מתכוון לכל העם בישראל ?
זו עמדת כל שרי הממשלה .
זאת מולדת של שני העמים .
" ראס בן עאנו " זו מולדת של שני העמים .
מה ששאלתי הוא , האם יש לך תוכנית ?</text></doc><doc><name>בנימין טמקין (מרצ):</name><text>אתה קובע .</text></doc><doc><name>לימור לבנת (הליכוד):</name><text>זה בסדר , אדוני היושב-ראש .
תודה .
אדוני היושב-ראש , גברתי שרת החינוך , מתחילת שנת הלימודים מסתבר , שקוצצו כמעט לגמרי שיעורי הריתמוסיקה בגני טרום-חובה ובגני-חובה ומשני טעמים : הטעם האחד הוא שקוצצו שעות והועברו לכיתות א'-ב' , ככל הנראה במסגרת אותן 50,000 שעות , שעליהן בישרו לנו בקול תרועה גדולה , אבל זה בא על חשבון שיעורי ריתמוסיקה בגני-חובה .
הטעם השני הוא , שמשום-מה התברר פתאום השנה , שאין ביטוח למורות לריתמוסיקה ;
הן נופלות בין משרד החינוך לבין הרשויות המקומיות , ולכן בוטלו השיעורים כמעט בכל הארץ .
כמי שדיברה כאן – וגם ראיתי בדברים שהוגשו על שולחננו – על אמנות ותרבות , אני חושבת שזה צריך להיות נושא מרכזי .
אני מבקשת לשאול : מה מתכוון לעשות משרד החינוך כדי להחזיר עוד השנה את שיעורי הריתמוסיקה בגנים ?
השאלה השנייה שלי היא : האם משרד החינוך מעביר להסתדרות המורים 10-7 מיליוני שקלים בשנה – אני לא יודעת מה הסכום המדויק כי בספר התקציב זה לא ניתן , אי-אפשר למצוא זאת – לצורך קניית שי למורים או לצרכים אחרים , כפי שאני מבינה לאור התחקירים שנעשו לאחרונה ב " ידיעות אחרונות " על הפעילות בהסתדרות המורים , על האי-סדרים שם ועוד על כל מיני תופעות חריגות כאלה ?
אבל התוצאה היא שאין שעות ריתמיקה .
יש גם העניין של הביטוח .
אני מבינה שאינך יכולה להשיב עכשיו , אבל אולי תוכלי להודיע לי מאוחר יותר , כי ככל שחיפשנו לא מצאנו היכן החביאו את הכסף הזה .
אני מניחה שאת לא יודעת , אבל אולי אוכל לקבל תשובה במועד מאוחר יותר .</text></doc><doc><name>אסעד אסעד (הליכוד):</name><text>אדוני היושב-ראש , גברתי שרת החינוך , אחד היעדים החשובים של מערכת החינוך בתקציב 1993 , כפי שהופיעו בחוברת שהנחת היום על שולחן הכנסת , הינו שוויון במערכת החינוך , שוויון בין תלמיד לתלמיד , וכן בין המגזרים השונים , ואני מבין שבין המגזר היהודי למגזר הערבי , שכולל דרוזים , צ'רקסים , בדואים , ערבים נוצרים ומוסלמים .
אני רואה שכתבת שם , שיש הוספת שעות לימוד ותקנים פה ושם , בניית 300 חדרי לימוד וכו'. כל אלה הם , לדעתי , רק תיקונים קוסמטיים , שלא יכולים לתקן את מערכת החינוך במגזר המיעוטים , הכולל את כל המגזרים שהזכרתי .
אני לא רוצה לחזור על הנתונים שהעלה חבר הכנסת דראושה , מכיוון שהפער בין המגזר היהודי לבין מגזר המיעוטים – ואני מתייחס ספציפית למגזר הדרוזי – הוא קרוב ל - 50 % ברמת ההישגים , בהיקף הנשירה מבתי-הספר וכמובן בהישגים בבחינות הבגרות .
לפני שבועיים העליתי הצעה בנושא התמריצים למורים הדרוזים והצ'רקסים .
הממשלה הקודמת הציעה להחיל עליהם את התמריצים כפי שנהוג בעיירות הפיתוח .
הופתעתי , שאת , גברתי השרה , ביטלת את התמריצים האלה למורים הדרוזים והצ'רקסים .
כך קיבלתי וכך כתוב
אני רוצה לבקש מכבוד שרת החינוך להחיל את נושא התמריצים על המורים הדרוזים והצ'רקסים , כפי שזה נהוג בעיירות הפיתוח , וכפי שזה הובטח על-ידי משרד החינוך , בתקציב 1993 .
תודה .
אפשר לשאול שאלה ?
סגן שרת החינוך , חבר הכנסת גולדמן
אמר בוועדת הכספים , על-פי סיכום אתך , שבתקציב 1993 יינתנו תמריצים למורים הדרוזים והצ'רקסים , כנהוג בעיירות הפיתוח .
היישובים הצ'רקסיים והדרוזיים אינם מופיעים במפה החדשה של מנכ"ל משרד ראש הממשלה .
בתקציב 1993 ?</text></doc><doc><name>אבנר חי שאקי (מפד"ל):</name><text>אדוני היושב-ראש , גברתי שרת החינוך והתרבות , בנאומך את מדברת על יצירת או בניית עם אדם .
אודה לך
כיוון שלפי ההקשר הכוונה היא לעם היהודי פה בארץ , אולי כדאי לציין : אנו באים לבנות פה את העם היהודי מחדש .
המושג " עם יהודי " פותח את מגילת העצמאות .
שאלה שנייה : אני קורא מה הן המטרות העיקריות של משרדך , וללא ספק יש ביניהן דברים חשובים , כמו מדע וטכנולוגיה , שאני ודאי מעריך
השרה אומרת : באנו לכאן לבנות את תולדותינו העתיקות .
היא מתייחסת לעם היהודי , בלי להזכיר את השם " עם יהודי". ברור שיש פה גם לא-יהודים .
אבל כאשר מדובר על שיבת יהודים לארצם , אני סבור שנכון שייאמר : העם היהודי , ולא עם אדם .
המושג הזה , אף שא.ד .
גורדון אמר אותו , איננו ברור כלל ועיקר .
גבירתי שרת החינוך , את מדברת על כך שיש לחזק את לימודי מחשבת ישראל .
תרשי לי להציע : גם תולדות ישראל וגם תורת ישראל .
אני רואה שהמושג הזה , משום-מה , לצערי , אינו זוכה בשום מקום להיות מוזכר , אבל תורה שבכתב ותורה שבעל-פה , שם המקור העיקרי של יהדותנו .
זה לא מצוי בבתי-ספר ממלכתיים רבים .
אני יודע זאת מניסיוני באוניברסיטה .
את ודאי יודעת זאת , לא אחת דיברנו על כך .
אולי כדאי לחזק את העניין הזה עד כמה שאפשר .
שאלה שלישית היא בעניין הנשירה של תלמידים ושל מורים כאחד .
מה בדעתך לעשות , גברתי שרת החינוך והתרבות , כדי שבעיירות הפיתוח ובשכונות המצוקה יקטן שיעור הנשירה ?
למרבה הצער , וזה מופיע במספרים , יש שם שיעור גבוה של נשירה .
לא נראה שיש מגמה ברורה או מאמץ ממלכתי מרוכז לצמצם זאת .
יהיה זה לזכותך אם תצליחי בכך , בעזרת השם .
ואחרון – אינטגרציה ובדיקה מחודשת של הרפורמה .
אני מברך אותך על מינויו של השופט בדימוס שאול אלוני , מן המוכשרים שבשופטינו .
אני אברך מאוד אם ייאמר שהוא יפנה את מאמציו לאותן שכונות מצוקה , לאותן עיירות פיתוח , כי בהן גם הנשירה , גם רמת הלמידה , גם ההישגים , גם אחוז הניגשים לבחינות הבגרות וגם אחוז הלומדים באוניברסיטאות נמוכים ביותר ואינם עולים בצורה משמעותית .
תודה .
אני התכוונתי למושג יהודי – עם יהודי , תרבות יהודית , מדינה יהודית .</text></doc><doc><name>אברהם הירשזון (הליכוד):</name><text>אדוני היושב-ראש , גברתי שרת החינוך , אני שמעתי את סקירתך הקצרה ועברתי על התזכיר ששלחת אלינו .
אני רואה שם העמקה בנושא החינוך המדעי והטכנולוגי כבר בכיתות א' וב' ובגני-ילדים .
אני רואה שכל הנושא של סל תרבות ואמנות הולך להתפתח ולהתרחב .
אני מברך על הדברים האלה .
כיצד יבוא הדבר לידי מימוש וביצוע כאשר בכיתות רבות עדיין לומדים יותר מ - 40 תלמידים בכל כיתה ?
אני חושב שיהיה קשה מאוד לעשות את הדבר הזה .
הדבר השני , אני רואה ששרת החינוך מתכוונת לקצר את שבוע הלימודים לחמישה ימים .
כיצד יבואו אז לידי ביטוי הדברים הנוספים האלה ?
תודה רבה .
יש להניח שמינה צמח יודעת לערוך סקר .
יש דיון בוועדה .
למה לא הודעתם על זה מראש ?
אני לא רוצה לדבר בכלל .
למה לא הודעתם מראש ?
צריך להודיע על כך קודם .
יש כאלה שמדברים לעיתונות ולטלוויזיה ויש כאלה שמדברים לעצם העניין .
צריך להתחשב גם באלה שיושבים באולם .</text></doc><doc><name>דליה איציק (העבודה):</name><text>תודה רבה לך , אדוני היושב-ראש .
כנסת נכבדה , גברתי שרת החינוך והתרבות , החברה הישראלית דנה במשך שנים ברעיון האינטגרציה במערכת החינוך .
לאחר דיונים רבים היא נזקקה להחלטה היסטורית של מליאת הכנסת .
תוכנית-שושני מנוגדת למדיניות הכנסת ולהוראות משרד החינוך עצמו .
אני נגד תוכנית-שושני מכמה נימוקים .
לא מצאתי איש מקצוע אחד התומך ברעיון התחלת הלימודים בגיל ארבע , שמשמעותו המיידית היא הפרדה בין מיעוט קטן של ילדי משכילים ומבוססים , הזוכים לחוויית הצלחה ולמירב תשומת הלב , לבין רוב נזוף , מבויש , שעיקר חווייתו בגן-הילדים היא חוויית הכישלון .
הנימוק השני הוא פתיחת אזורי הרישום של בתי-הספר , פעולה שבכל מקום בעולם שבו נוסתה הביאה להחמרה ולהפרדה בין בתי-ספר לעניים ובין בתי-ספר למבוססים , הפרדה שהעמקתה גורמת אוטומטית לאפליה גוברת בהקצאת המשאבים הציבוריים , תוך שימוש כוזב במושג חופש בחירה .
גברתי השרה , אינני בטוחה שכדאי לנו ללכת למקומות אחרים בעולם ;
ואני מקווה שחבר הכנסת שאול יהלום מאזין לי היטב , הוא מזכ"ל המפד"ל .
מערכת החינוך הממלכתית-דתית ניסתה פעמים רבות מאוד לברוח מהאינטגרציה , תחת שמות רבים מאוד , והקימה לה כל מיני רעיונות ותוכניות , שיש להם קו מנחה ומשותף אחד : בריחה מן האינטגרציה ;
מסגרות שנקראות חרד"ל – חרדים-לאומיים , " נעם " , שכולן מסגרות אליטיסטיות נטו .
ומה קרה ?
באו אליהם אותם ילדים ספרדים , ואמרו להם : תעלו כיתה , אבל לא בבית-ספרנו .
ואם זבולון המר חטא , אזי אריה דרעי הוא העונש שלו .
קם להם מגזר , " מעיין " או " אל המעיין " , או איך שהוא נקרא , שאני מתנגדת לו כזרם , מאותה סיבה שאני מתנגדת לתוכנית-שושני .
ולא צריך ללכת רחוק וללמוד .
אפשר ללמוד בדיוק מה קרה לנו כאן .
הרעיון השלישי שאני מתנגדת לו , והחמור מכולם , הוא היפוך למעשה של מטרות חטיבות הביניים , על-ידי מיסוד של הפרדה לכיתות , החל מגיל 12 , בין מצטיינים ביותר , מצטיינים סתם , וסתם לא-מצטיינים .
זו לא נסיגה של דור אחד למצב שבו הופרדו תלמידים בכיתה ט'; זו נסיגה של שני דורות בבת אחת .
ההפרדה תביא לכך , שהמצטיינים ביותר יפרשו מבית-הספר התיכון בגיל 16 , המצטיינים סתם יפרשו בגיל 17 , ויתקיימו כיתות י " ב של שאר הנחשלים , שייוותרו לבדם בתוך המערכת .
במשך שנים עשתה מרביתה של מערכת החינוך מאמץ אדיר לנסות לשלב , למזג , להתגבר על נטיות הפרדה למיניהן .
היא מצליחה בכך כאשר הדרגים הפוליטי , הציבורי והמינהלי תומכים בה , והיא נכשלת ומתקשה כאשר מכשילים אותה .
חשובה מאוד עמידה איתנה של הדרג הפוליטי , גברתי השרה .
תוכנית-שושני מסוכנת לא רק לילדים ולחברה בתל-אביב , אם היא תיושם , ולא רק לתמימים בפריפריה שיתפתו לחקותה .
סכנתה עצומה משום שהמסר הרוחני והחברתי שהיא משדרת הוא הפרדה , הפרדה ושוב הפרדה .
יש משמעות חמורה לתוכנית הזאת בחברה כה שסועה , מקוטבת , רגישה , שנמצאת עדיין בשלב של איחוי קרעים וקליטת עלייה .
אדוני היושב-ראש , אין ספק שמערכת החינוך זקוקה לשינויים , לתוספות .
אינני יודעת על אילו רפורמות מדברת שרת החינוך .
מערכת החינוך היא תהליכים , היא לא מכות של " זבנג וגמרנו". התוכנית הזאת איננה הרפורמה שמערכת החינוך זקוקה לה .
זו תוכנית שמעבירה הרבה מאוד כסף ומשאבים ציבוריים לטובת מיעוט חזק .
אלא שבינתיים נוצר מצב חדש .
שושני מונה למנכ"ל משרד החינוך , והוא מופקד עתה על כל מערכת החינוך .
וכמנכ"ל הוא צריך להיות מודרך על-פי עקרונות שהכנסת התוותה .
שושני איננו עוד מנכ"לה של תוכנית ;
וככזה מוטלת עליו חובה לפעול על-פי קווי המדיניות של הממשלה והכנסת .
חברי הכנסת , לא מדובר פה בסתם תוכנית .
כל יום נכתבות במערכות החינוך אלפי תוכניות , והן לא הובאו לבית הזה .
זו תוכנית שיש לה השלכות חברתיות וציבוריות מהמעלה הראשונה .
ואם וכאשר יוחלט על שינוי במדיניות , יש להביא את הנושא למליאת הכנסת .
לא יכול להיות שרעיון כזה יטופל בהליך של בית-דין מזורז .
אני קוראת לכנסת לעשות ככל יכולתה כדי לעצור ו " לסנדל " את התוכנית המסוכנת הזאת .
אני מצפה ששרת החינוך תנחה בצורה ברורה ביותר את כל המערכות שלא לקיים את תוכנית-שושני , לא כמסגרת , לא כפרטים , ולא כחלקים ממנה ;
לא לפתוח את
אני רוצה להאמין לשרה , כל עוד אין לי סיבה שלא להאמין לה .
לא לפתוח את אזורי הרישום , לא בתל-אביב ולא בשום מקום אחר בארץ .
אם משרד החינוך אכן ירצה לשנות את המדיניות הזאת , חובה עליו להביא זאת בפני הממשלה ולאישור מליאת הכנסת .
אני רוצה להגיד לסגן שרת החינוך והתרבות , מיכה גולדמן – חבל שהוא איננו כאן – שאני מעריכה מאוד את שושני , אני חושבת שהוא מינוי מוצלח .
אבל חובה עליו להיפרד מן התוכנית .
ואני סבורה ששרת החינוך צריכה להבטיח כאן לחברי הכנסת , שאכן הוא נפרד מן התוכנית .
שמענו .
לא השתכנענו .
גברתי השרה , אינטגרציה היא מושג מקצועני לחלוטין , ואין ספק שלא כל אלה שהשתתפו בסקר הזה הם אכן מקצוענים .
אולי גם לא שרת החינוך .
וזה גם לא עניין לסקר .
יש פה תפיסת עולם , תיזה חברתית
חבר הכנסת יהלום , הרי אצלכם לא עשו את זה .
על מה אתה מדבר ?
יש גם טעוני טיפוח אשכנזים .
לא רק ספרדים .
חבר הכנסת יהלום , בניגוד לך , אני אחראית בירושלים ל - 140,000 תלמידים , ואני לא צריכה לצאת לשטח .
קבל עצה של ידיד : אם אתה מעוניין באמת באינטגרציה , בשיטה הזאת תשיג בדיוק את הדבר ההפוך .
אתה נלחם בש"ס כמוני , ואני נגד הפרדה בעם היהודי .
אבל אתה בעצם גורם לכך שיקום עוד זרם אחד , שייקרא הפרסים , העירקים</text></doc><doc><name>שלמה בוחבוט (העבודה):</name><text>השאלה היא איפה נערך הסקר .
אומרים לי פה , ש - 53 % בסקר הם נגד תוכנית-שושני .</text></doc><doc><name>יוסי שריד (מרצ):</name><text>זה באמת לא עניין לסקר .</text></doc><doc><name>קריאות:</name><text /></doc><doc><name>זאב בנימין בגין (הליכוד):</name><text>אדוני היושב-ראש , חברי הכנסת , קראתי את דוח-שושני מטעם עיריית תל-אביב .
מר שושני איננו כאן , כפי שאמרה שרת החינוך , אבל הדיון מתקיים , ושלא בפניו אני מבקש לומר קודם כול , שזה דוח חשוב .
הוא חשוב בכך שהוא נכתב ;
קל יותר לבקר טיוטה , קל יותר לבקר תוכנית מאשר לכתוב אותה .
הוא נכתב מתוך תפיסה כוללת , ויש בו מרכיבים חשובים וחיוביים , כגון : ההמלצה לשלב או להפעיל את חוק החינוך המיוחד , וההצעה להסיר את המחיצות בין החינוך העיוני לבין החינוך המקצועי .
ועם זאת , איננו פטורים מלומר , שבדוח הזה יש איום רציני , משמעותי – וסכנתו בכך שבמידה מסוימת הוא מוסווה – על האינטגרציה בחינוך , כפי שאנחנו נוהגים בה מאז אותה החלטה היסטורית של הכנסת לפני שנות דור .
האיום הוא בעיקר בהמלצה לפתוח את אזורי הרישום ובהמלצה להעניק לבתי-הספר יכולת לקיים תחרות חופשית על בכורתם בחינוך העירוני .
משום-מה , חברת הכנסת דליה איציק
תמיד , ברשות היושב-ראש , כמובן .
ומכל מקום , פתיחת אזורי הרישום וההצעה להעניק מעין יכולת של כלכלה חופשית , תחרות חופשית על הבכורה , יש בהן סכנה מיידית , שעל-פיה בתי-ספר באזורים מבוססים יזכו לבכורה כמעט אוטומטית , ובתי-ספר באזורים מבוססים פחות יתחרו ויתחרו ויתחרו – ולא יצליחו .
חברת הכנסת דליה איציק מבחינה מסוימת נטפלה לחינוך הדתי , בציינה שיש דרכים לעקוף את רעיון האינטגרציה וליצור חינוך אליטיסטי , אבל גם בחינוך הכללי יש מעקפים כאלה : בתי-הספר העל-אזוריים , בתי-ספר מיוחדים לאמנויות , בתי-ספר לטבע .
אחרי שנים אחדות התברר מה שניתן היה לצפות , שהם הפכו לבתי-ספר שבהם מצטיינים אלה שמצטיינים מלכתחילה .
היסוד לפעולתנו החינוכית מאז אותה החלטה חשובה של הכנסת הוא הצורך להעניק שוויון הזדמנויות לכל ילד ולכל ילדה .
שוויון זה של ההזדמנויות אסור שיהיה פורמלי , ולא די שהילד יוכל באופן פורמלי להיכנס בשעריו של בית-ספר מסוים .
צריכה להיות לו הזדמנות , על-ידי טיפוחו המיוחד של הילד החלש במסגרת בית-הספר , למצות את מלוא יכולתו .
המכשיר לעשיית המעשה החינוכי החשוב הזה הלוא הוא האינטגרציה , ועם כל הקשיים , אנחנו כן צריכים להביא במחיצה אחת , בלשון העיר תל-אביב , שלמענה נכתב הדין-וחשבון הזה , את " הדרומיים " ו " הצפוניים " , עם כל הקשיים הכרוכים בכך , וחלילה לנו להביא לידי הפרדה בין הקבוצות האלה .
הקשיים בדרך הזאת ברורים : קשיים לתלמיד , קשיים למורה , קשיים למנהל .
אבל לא רק בסקר , גם בין בעלי המקצוע – ואני אינני כזה – אין לשאול מדי פעם האם האינטגרציה נכשלת , אלא צריך לשאול בהתמדה : מה צריך ואפשר לעשות כדי לשפר את המצב , כדי לקדם את מטרות האינטגרציה ?
ומסתבר – לפחות במחקר אחד שאני קראתי , וזה הפתיע אותי מאוד – שאחרי כל כך הרבה שנים , אין עושר של תוכניות להתערבות בכיתות שיש בהן קשיים בגלל היותן הטרוגניות , או בבתי-ספר שהם אינטגרטיביים .
על-פי המחקר של בית-הספר לחינוך באוניברסיטה העברית בירושלים , אין עיסוק משמעותי בהתמודדות עם בעיות האינטגרציה בבתי-הספר לחינוך באוניברסיטאות , ואולי חשוב יותר וחמור יותר – בסמינרים למורים .
זו דוגמה אחת בלבד לכך , שייתכן מאוד שלא נעשה מספיק בשנים האחרונות כדי לקדם את החינוך במסגרת האינטגרטיבית .
מאז אנחנו מתפתים לעתים וממהרים לשאול : האם האינטגרציה נכשלה ?
במקום לשאול את השאלה הראויה .
ומכיוון שהקשיים בדרך הזאת הם רבים , דרושה קודם כול הפגנת נחישות בביצוע התוכנית מצד מנהלי בתי-הספר , ולפניהם – מצד הנהלת משרד החינוך .
הבעיה החמורה בתוכנית-שושני היא בכך , שהיא מאותתת נכונות לנסיגה מן הרעיון החשוב הזה .
לכן הצטערתי לשמוע לפני דקות אחדות , או לפני חצי שעה , את שרת החינוך אומרת , בהקשר של דוח-שושני , שראוי שתהיה מידה מסוימת של אוטונומיה לרשויות המקומיות .
בהקשרים אחרים אני מקבל זאת .
את אמרת את הדברים בהקשר זה , ואז יכולה היתה להסתמן התחושה , שמתן אוטונומיה מסוימת בחינוך לרשויות מקומיות עניינה גם בהפעלת תוכניות כגון אלה שדוח-שושני מדבר עליהן .
אם הפרוטוקול אינו יכול לקלוט את נענועי הראש לשלילה של שרת החינוך , אני מבקש שאת תאמרי במו פיך , שלא לזאת התכוונת .
אם כך , זה מובן .
לכן אני חושב שאפשר וצריך לצפות מצד הנהלת משרד החינוך , לאחר מינויו של מר שושני – שהכול מרבים לדבר בשבחו – כמנהל כללי של המשרד , שהנהלת משרד החינוך תשוב ותפגין את כוונת מערכת החינוך לשפר את דרכי ההוראה , לשפר את אמצעי ההוראה ;
כל זאת במסגרת עקרונות האינטגרציה והנחישות של המערכת להטמיע את התוכניות האלה בקרב המורים ובקרב המנהלים , כדי להעניק הזדמנות שווה לכל ילדה וילד בישראל .
תודה רבה , אדוני היושב-ראש .</text></doc><doc><name>היו"ר ר' אדרי:</name><text>תודה לחבר הכנסת זאב בנימין בגין .
אני מזמין את חבר הכנסת יורם לס .
אחריו – חברת הכנסת ענת מאור .
חברת הכנסת ענת מאור , ואם היא איננה – אזמין את חברת הכנסת מאשה לובלסקי .
אני מבין את העניין .
אבל אני מבקש שתבין , יש אירוע ממלכתי .
חבר הכנסת רון נחמן , יש אירוע ממלכתי .
זה לא דבר יוצא דופן , זה דבר שהוא מקובל בכנסת .
אני מבקש , אתה לאחר מכן .
יש אירוע ממלכתי מכובד שמתקיים הערב .
סגנית השר מאשה לובלסקי צריכה להשתתף באירוע הזה .
אני מבקש להתאזר בסבלנות .
בסך הכול מדובר ב - 10 דקות .
אבל , חבר הכנסת נחמן , בסך הכול מדובר ב - 10 דקות .
שתי דקות כבר הפסדנו .
אני לא רוצה לקפח אותך , חלילה .
חבר הכנסת יורם לס , בבקשה .
זו לא חובה , אבל רצוי שכן .
אבקש שבתוך שתי דקות תהיה השרה כאן .
אבקש שידאגו לכך .
תודה , אדוני , על הערתך .
בבקשה , חבר הכנסת לס .
תודה לחבר הכנסת לס .
אני מזמין את חברת הכנסת ענת מאור .
אחריה – חברת הכנסת מאשה לובלסקי , ואחריה – חבר הכנסת רון נחמן .
בסך הכול מדובר ב - 10 דקות .
היית רשום .
מייד לאחר מכן תקבל את רשות הדיבור .
לא קיפחתי אותך .
חברת הכנסת מאור , הוקצבו לך חמש דקות , את מדברת כבר שבע דקות .
אמרתי מה שנמסר לי .
תודה לחברת הכנסת ענת מאור .
אני מזמין את חברת הכנסת מאשה לובלסקי , ואחריה – את חבר הכנסת רון נחמן .
נמצא כאן סגן שרת החינוך .
כפי שאמרתי , סגן השרה נמצא כאן .
השרה היתה כאן בראשית הדיון , והיא תהיה כאן בהמשך .
היא תחזור .
היתה שאלה , קיבלת תשובה , ואנו ממשיכים .
בבקשה .
תודה לחברת הכנסת לובלסקי .
רשות הדיבור לחבר הכנסת רון נחמן , ואחריו – לחברת הכנסת אסתר סלמוביץ .
חבר הכנסת נחמן , לא הוזזת .
לא היית במקום השלישי .
יש כאן רשימה מסודרת והלכתי על-פיה .
היה חריג אחד : מאחר שיש הערב טקס ממלכתי , וחברת הכנסת לובלסקי צריכה לייצג את משרדה בטקס הזה , הקדמתי את תורה בסך הכול בחמש דקות .
תודה לחבר הכנסת רון נחמן .
הודעה לסגנית מזכיר הכנסת , בבקשה .
תודה לסגנית מזכיר הכנסת .
אנו חוזרים לנושא שעל סדר-היום .
אני מזמין את חברת הכנסת אסתר סלמוביץ , בבקשה .
אחריה – חבר הכנסת רענן כהן .
תודה לחברת הכנסת סלמוביץ .
אני מזמין את חבר הכנסת רענן כהן .
אחריו – חבר הכנסת שאול יהלום .</text></doc><doc><name>יורם לס (העבודה):</name><text>אדוני היושב-ראש , חברי הכנסת , גברתי שרת החינוך והתרבות – שאציע לה במאמר מוסגר שלא לעשן , זה לא טוב לבריאות – אני רוצה לברך את שרת הבריאות , סליחה , שרת החינוך
אני עוסק בבריאות .
מה אעשה ?
אני רוצה לברך את השרה על הסקירה ששמענו ממנה .
אני רוצה להתרכז בנושא אחד .
אנחנו , אנשי הציבור , מרבים לפעמים להתעסק בתוכניות ;
תוכנית-שושני
אני מדבר לפרוטוקול .
אני כבר למדתי את הכנסת .
ובכן , הנושא שאני רוצה לדבר עליו לא קשור לתוכניות והוא לא קשור לתקציבים שבהם אנחנו מרבים להתעסק , מרבים לקיים ישיבות , מרבים ליצור ויכוחים .
אני חושב שחשוב מאוד שבדברים האלה , ובכל השטחים , נראה דברים דרך העיניים של הלקוח .
הלקוח במקרה הזה הוא התלמיד .
התלמיד יושב בכיתה , הוא לא רואה תוכנית והוא לא רואה תקציב .
מה שהתלמיד רואה בכיתה אלה שני דברים – הוא רואה את המורה , או את המורה , והוא רואה את הסביבה החינוכית שבה הוא נמצא .
יכולה להיות תוכנית נפלאה , ונאומים חוצבים להבות לכאן ולשם , בכנסת ובמקומות אחרים , ותקציבים .
אבל אם המורה לא מסוגל לתת את מה שהוא צריך , אם התלמיד לא מזדהה עם הדמות של המורה – כל התוכניות וכל התקציבים לא שווים שום דבר .
לכן הייתי רוצה , באמת בדקה אחת או שתיים , להציע לשרה תוכנית פשוטה , שהמטרה שלה היא לשפר את איכות המורים בישראל .
על כך תקום או תיפול מערכת החינוך , מפני שמורה חלש קודם כול פוגע בחלשים .
לחזקים יש בבית חיזוקים אחרים .
אצל החלשים לפעמים המורה הוא העוגן היחיד שיש להם .
מה הן ההצעות הפשוטות שאני מבקש להציע ?
– יש בממשלה דבר שנקרא בשם " פקיד נדרש " , ויש לו כל מיני הטבות .
יהיה " מורה נדרש " בשכונות בערים , ולא רק בערי הפיתוח , ובכל המקומות שבהם דרושים מורים טובים ושצריך למשוך לשם מורים טובים .
אני מציע שיהיה המושג " מורה נדרש " ושייתנו לו את כל ההטבות , לפחות כמו ל " פקיד נדרש " .
צריך למצוא דרך להיפטר ממורים חלשים ולא טובים וללכת בדרכים בלתי-שגרתיות .
למשל , באוניברסיטה יש " משוב " של סטודנטים .
אפשר בכיתות , בוודאי בחטיבות הביניים ובכיתות הגבוהות , לעשות " משוב " של התלמידים , שיביעו את דעתם באופן אנונימי על המורה , ומי שמקבל שנה אחר שנה , שנה אחר שנה , " משוב " שלילי – אפשר יהיה להיפטר ממנו .
צריך לבחון את המורים גם כאשר הם מתקבלים לעבודה , גם במהלך ההשתלמויות הרבות והאין-סופיות שנעשות , כאשר איש לא יודע מה קלט המורה באותה השתלמות .
צריך לקיים בחינות למורים .
זה דבר שיכול להעלות את הרמה שלהם .
לגבי הסביבה החינוכית , גם הסביבה בזמן וגם הסביבה במרחב : בזמן – צריך להרחיב ולהחזיר את כל מה שנגזל , ושלא יתהדר שר האוצר , בסך הכול מחזירים פה את מה שנגזל בממשלה הקודמת , ולהרחיב זאת בזמן , מבחינת שעות ;
במרחב – צריך לדאוג לכך שבית-הספר ייראה כמו בית-ספר , שהכיתה תהיה נקייה , בלי קליפות , שהחלון לא יהיה שבור , שהתלמיד יראה סביבה שמחנכת אותו גם ביופי שלה ובצורה שלה .
דרושה קפיצת מדרגה ביחס לאיכות המורים בישראל .
גם אם אני מדבר באופן כוללני , ועושה אולי עוול למורים רבים וטובים – יש הרבה מה לעשות בנושא זה .
זו התוכנית האמיתית , ולא התייפייפויות אקדמיות .
מי שישפר את איכות המורה בישראל ישפר את מערכת החינוך .
תודה רבה .</text></doc><doc><name>ענת מאור (מרצ):</name><text>אדוני היושב-ראש , חברות וחברי הכנסת , ראשית , אני רוצה לברך את שרת החינוך על הגדרת המטרות והיעדים בחינוך , על התפיסה של האדם כריבון , חושב , על ההתכוונות לעתיד , על השוויוניות בחינוך .
שנית , אני רוצה לברך את שרת החינוך על מיקוד תשומת הלב בנוגע להשקעה במשאב האנושי , להחזרת גזל ולפיצוי על הזנחה שהיתה בתקופות ממשלות קודמות בתחום החינוך , שפגעה רבות בחינוך בישראל .
רבים מרעיונות הבוסר שעולים עכשיו מקורם באי-שביעות רצון , מוצדקת , של ילדים , הורים , מחנכים , קהילות .
דבר שלא משקים אותו ולא משקיעים בו נובל ויורד .
שלישית , אני רוצה להקדיש את דברי לשני הנושאים העומדים על סדר-היום , הן לתקציב והן לתוכנית-שושני .
בנושא התקציב – כאמור , מ - 1973 מדינת ישראל חוטאת כלפי התלמידים וההורים .
תקציב החינוך פחת בהשוואה למדינות אחרות בעולם ובהשוואה לעבר שלנו .
המדינה לא השקיעה בחינוך את התקציב הראוי .
300 מיליון השקלים שהושקעו השנה – ואני קוראת לזה השקעה ולא הוצאה – לא מספקים .
תוספת של שעת לימודים אחת לכיתות א' , ב' וז' היא רק התחלה של החזרת הגזל .
אנחנו מצווים – משרד החינוך והכנסת – להיאבק על תקציב נוסף ל - 1993 יום אחרי אישור התקציב .
כמו שאנחנו צריכים לפתור את בעיות האבטלה בתקציב נוסף של המדינה , צריך להיאבק על תקציב נוסף לחינוך לקראת ספטמבר 1993 .
שנת הלימודים התשנ"ד חייבת להיפתח עם חמש בשורות .
הראשונה – קדם לי בעניין זה חבר הכנסת לס – המשאב העיקרי הוא המורה .
מורה ומורה , מחנכת ומחנך שניצבים לפני הילד , שמעבירים את המסר , שמעבירים את החוויה , הם החוליה המקשרת החשובה ביותר .
דרושה הכפלה של שכר המורים – הכרחית הגדלה משמעותית , לא בפירורים .
דוח-עציוני נכתב מזמן .
בד בבד צריך ליצור תנאי עבודה אחרים , ליצור הסכם אחר , כפי שאמרה השרה , על חינוך והוראה ביחד , וליצור מערכת של קריטריונים שרק הטובים יהיו בחינוך .
בלי זה לא נוכל לקדם את החינוך .
יתר על כן , טיפוח אוכלוסיות חלשות יחייב תגמול , במפורש תגמול של מורים הניצבים בכיתות מתקשות שיש בהן טעוני טיפוח , אם בעיירות הפיתוח ואם בשכונות השיקום .
הדבר השני – הפחתת מספר התלמידים בכיתה .
כמורה במשך שנים וכמנהלת בית-ספר אני אומרת , ששום הישג לא יצמח בכיתה שבה 41 תלמידים .
32 עד 35 תלמידים לכיתה , זהו היעד , ובמהרה בימינו , בתוכנית שתתחיל ב - 1993 .
הדבר השלישי – הגדלת מספר השעות .
אין להתווכח על יום לימודים ארוך או חמישה ימי לימודים .
צריך שיהיו 40 שעות לימוד , ואז יהיה גם יום לימודים ארוך וגם ילמדו ביום שישי .
נוספו כל כך הרבה תחומי ידע – מחשבים , יצירה , חינוך ופעילות .
היעד הוא 40 שעות לימוד בעיירות פיתוח , ו - 36 – לכלל המדינה .
הדבר הרביעי – החינוך בגיל הרך .
שם מתחיל הידע הקוגניטיבי , המילולי , התקשורתי .
צריך להשקיע בחינוך חינם מגיל שלוש , ולא בבטון לבניית חטיבות צעירות .
גני-ילדים יש לנו , צריך להשקיע בגננות ובחינוך חינם , כדי שיותר אמהות תוכלנה לצאת לעבודה ויותר ילדים יוכלו ללמוד וליהנות מהחינוך בגיל שלוש .
בעניין התקציב – צריך להיות מאבק עיקש של משרד החינוך ושל הכנסת .
אני שמחה שהוקם צוות והגיעו למסקנה שדרושים 2 מיליארדי שקלים בתוכנית רב-שנתית .
לזה צריך לתת עורף ועל זה חובה לנהל מאבק .
תוכנית-שושני – התוכנית כוללת כ - 30 סעיפים .
יש בהם סעיפים טובים .
טוב שבית-הספר התיכון יהיה שש-שנתי ולא יהיה מחולק לחטיבות .
כישורי חיים זה טוב .
טוב ששושני נאבק על משאבים וחשף את אשליית האי-קשר בין השקעה ובין תוצאה .
אלה דברים מבורכים .
הוויכוח הקשה הוא עם ארבע ההמלצות שמביאות לחינוך אליטיסטי ולא חינוך לכול .
על זה דיברה חברת הכנסת דליה איציק .
השרה ציטטה את הסקר .
הסקר מצביע על אי-רצון .
אבל מי שאינו דוגל בתוכנית-שושני לא אומר להשאיר את הקיים .
תוכנית האינטגרציה לא מבוצעת .
עירוב פיסי של כיתות איננו תוכנית האינטגרציה .
מכון המחקר של פרופסור אדלר מצא 17 שיטות של הוראה אינטגרטיבית ;
הן מיושמות במעט מאוד בתי-ספר .
הסעיף הראשון בתוכנית-שושני הוא בחירת אזורי רישום .
צריך לאפשר בחירה ואחריות להורים , זה מצוין שההורים מעורבים .
אבל לשם כך לא צריך לפתוח אזורי רישום , ואסור להשקיע את המשאבים ב - 15 % או ב - 30 % של האוכלוסייה .
שתי הערות בעניין אזורי הרישום , האחת מתמטית – פתחו את אזורי הרישום לבית-ספר של 200 תלמידים , נרשמו 800 .
200 זכו , מה בדבר 600 האחרים , איפה הבחירה שלהם ?
ומה יהיה הקריטריון למיון ?
האם יהיה מיון לפי העיניים של התלמידים , לפי כוח הלחץ של ההורים ?
מה יעשו 600 הילדים שלא קיבלו את ההעדפה שלהם ?
אני מעריכה את נציגי עיריית תל-אביב , שהודו שאין להם תשובה .
הם התחייבו בפני ועדת החינוך של הכנסת , שאם לא יימצא קריטריון למיון , הם לא יפעילו את פתיחת אזורי הרישום ולו המבוקרת .
יתר על כן , אם עושים בחירה – התחרותיות משחקת .
כל בית-ספר יוצא לשבח את עצמו , ואז המשאבים יוקצו לטובים בלבד .
יש לי הצעה לאלטרנטיבה שתענה על רעיון הבחירה , שהוא חשוב : כל בית-ספר יחליט במה הוא ייחודי , יום בשבוע יוקדש למגמה , בלי לשנות את מסגרת הרישום .
יהיה בבית-ספר אחד תהיה מגמה לאמנות , באחר לספורט , באחר למנהיגות , לטבע , למקרא .
יעשו סבב בין התלמידים יום בשבוע .
ממילא לא יכולה להיות ייחודיות יותר מכך , שהרי יש הרבה נושאים משותפים בלמידה .
אתה טועה , יש לי 10 דקות .
סגנית מזכיר הכנסת , תבדקי בבקשה את העניין .
בלוח נרשמו לי 10 דקות .
אני אמשיך ואני מבקשת מהיושב-ראש לבדוק את העניין .
זה בסדר , יש לי 10 דקות ?
תודה .
דבר שני .
צריכה בהחלט להיות תחרות במובן של השבחת האינטגרציה .
היום בית-ספר מקבל תקציב לטעוני טיפוח לפי מספר התלמידים .
זאת אומרת , הוא רוצה שיהיו לו תלמידים , למען התקצוב , והוא לא משקיע בהם כלום .
אדרבה , בית-ספר יציג תוכנית לקידום האינטגרציה , ובסוף השנה לפי ההישגים , לפי שיטתו ותוכניתו , הוא יתוגמל .
בית-ספר שיגיע להישגים רבים בתחום האינטגרציה וקידום החלשים , יקבל תגמול כספי לשנה שלאחר מכן .
אני מסכמת בעניין פתיחת אזורי הרישום , שבעיני הוא לב הבעיה .
לכאורה , זה מפתה מאוד , ודאי שכל אחד רוצה בחירה .
אך יש לנו תשובה אחרת לבחירה .
אנחנו לא אומרים להשאיר את הקיים .
בחירה של אנשים בשום אופן לא צריכה להיות בדרך של קידום החזקים בלבד , קיפוח החלשים והגדלת הפער .
הרעיון האינטגרטיבי הוא שמאפשר את המגע , את הקשר .
אני הייתי מנהלת של בית-ספר אינטגרטיבי , ואני יודעת מה זה .
התלמידים והבוגרים שאני רואה הם שנותנים לי את הכוח ואת העוצמה להיאבק על זה .
השרה לא ציטטה מהסקר , ש - 53 % התנגדו לתוכנית-שושני .
לא נאמר כאן ש - 58 % העריכו שהתוכנית פוגעת בחלשים .
הייתי בכנס ביפו ושם יצאו נגד תוכנית-שושני .
לא צריך לדבר נגד הכול , ולכך התכוונה חברת הכנסת דליה איציק .
אני שמחה לשמוע מהשרה , שמשרד החינוך לא אימץ את תוכנית-שושני .
אבל בתוכנית הטלוויזיה שהשתתפנו בה , חבר הכנסת יהלום ואנוכי , שמענו שעיריית תל-אביב מבצעת את התוכנית .
הכנסת לא צריכה לתת שסמכותה תתפרק .
זכותנו וחובתנו לא להסכים לכך שמה שהוחלט בכנסת ב - 1968 , על מדיניות הרפורמה , לא יבוטל שלא בדרך של החלטה לאומית .
מנהיגות צריכה להוביל תהליכים .
אנחנו נקרא סקרים ?
אנחנו לא יודעים שמנהיגויות מעדו כי רק קראו מה רוצה הציבור ומהי דעת הקהל ?
למתנגדים קוראים פופוליסטים ?
בהחלטה על אינטגרציה בחינוך , בהנחות היסוד רשום מה אנו רוצים .
שמחתי לשמוע מהשרה , ושמחתי גם לשמוע מהמנכ"ל ד " ר שושני , שנושא קידום האוכלוסיות החלשות הוא נר לרגליהם .
אם החזקים רוצים לקדם את עצמם ולקחת פחות אחריות ציבורית , אנחנו בכנסת צריכים לתת לזה יד ?
אוטונומיה – זה מהלך מבורך מאוד .
אך השרה עצמה אמרה : אוטונומיה ללא אנרכיה .
אני בעד זה שמשרד החינוך ייתן תמריצים ותגמולים לתוכניות ייחודיות יזומות על-ידי הורים , קהילות ומורים .
אם 25 % מהציבור המופקד על החינוך בקהילה יוזמים תוכנית , אדרבה .
אם היא מאושרת ונראית למשרד החינוך , שייתן לה גיבוי בהדרכה ובתקצוב .
הגיל הרך – מי שמתחיל ללמד בגיל ארבע מתחיל את הפער ואת ההישגיות מהגיל הצעיר .
כל המחקרים מוכיחים שזה לא מוצלח .
למה רוב מדינות העולם לא אימצו את זה ?
הרי מבחינה פיסיולוגית הראייה מתהפכת בסביבות גיל שש .
כל אחד מאתנו היה הורה , אנחנו יודעים איך ילד קטן כותב , הוא כותב בהיפוך .
ההעשרה בגן היא חשובה ביותר .
העשרה , משחק , משחק במלים , מגע עם חומר , גם חומר לשוני , אבל לא להתחיל בכיתה א' עם תחושת כישלון ואי-הצלחה של 40 % , 50 % עד 80 % מהתלמידים שלא יצליחו ללמוד קרוא וכתוב .
הכנה – כן , לא לימוד פורמלי .
אני מסכמת .
אני חושבת שהכנסת עושה ותעשה היטב אם תיאבק על קידום החינוך לא רק בהצהרות ובתשומת הלב אלא גם בתקציבים , והיעד בחינוך יהיה חינוך מקסימלי לכול , תוך העדפה של החלשים ועידוד ומיצוי מלוא היכולת של המצטיינים , כי אין ניגוד בין שוויונות ובין הצטיינות .
יש ניגוד בין העתקת המשאבים אל החזקים בלבד תוך סיפוק כושר הבחירה שלהם .
המדיניות הרצויה היא אינטגרציה , תוך אפשרות בחירה .
תודה רבה .</text></doc><doc><name>מאשה לובלסקי (העבודה):</name><text>אדוני היושב-ראש , חברי הכנסת , שרת החינוך והתרבות , מצאתי לנכון לקחת חלק בדיון שתוכנן לשבוע שעבר בנושא תוכנית-שושני , ואני חושבת שטוב עושה הכנסת שהיא נדרשת לעניין תוכנית-שושני , שיש לגביה דעות שונות .
לי יש דעה אחרת , ובשום פנים ואופן איני מצטרפת לתוקפים את התוכנית .
אני מעדיפה להימנות עם אלה הרוצים לבחון אותה .
לצערי הרב , בהכירי את מערכת החינוך שנים רבות , קיים פער אדיר בין המקטרגים על תוכנית-שושני לבין צורכי השטח האמיתיים .
כל מי שמדבר ומטיף לאיכות בישראל חייב לדעת , כי איכות איננה מסתיימת במתן פרס במקום עבודה זה או אחר אחת לפרק זמן מסוים .
איכות ושאיפה למצוינות חייבות להיות חלק מאורח חיים .
זה חייב להתחיל בגיל הצעיר ביותר , ובלי שזה יקבל ביטוי בכל מערכות החינוך , בכל השלבים , לא יהיה אפשר להגיע לאיכות ולמצוינות .
מדוע אנו מתקנאים כל כך במדינות אחרות , כמו יפן , כאשר אנו נדרשים לנושא איכות , אך מגמדים בהבל פה את השאיפה למצוינות במערכת החינוך במדינת ישראל ?
מצוינות איננה מלה גסה ואף איננה מלת גנאי .
מצוינות איננה יכולה להיות מושגת בתלבושת אחידה ובמערכת חינוך ריכוזית קופאת , שאינה מתחדשת .
נוסף על הדברים שמצא בה חבר הכנסת בגין , אני מצאתי בה את השאיפה למצוינות .
מערכת החינוך , אולי יותר מכל מערכת אחרת בישראל , חייבת לבדוק את עצמה כל העת – לחדש ולהתחדש .
בעולם של סוף המאה ה - 20 , ברצותנו לבסס את מהות השקפת העולם הדמוקרטית , עלינו לזכור ולפעול לביסוס חופש הבחירה של הפרט .
אסור לנו , בשום פנים ואופן , להמשיך לנהל מערכות בדרכי כפייה , בצנטרליזם , באחידות כפויה , אלא באמצעות מערכת חינוך שבבסיסה אפשרויות מגוונות ככל שאפשר וחופש בחירה גדול ככל שאפשר .
לזכותה של תוכנית-שושני אני חייבת לומר , שהיא חדשנית , שהיא נותנת אופציות שונות .
היא מעמידה את האופציות גם בשכונות מצוקה .
מי שאומר שהתוכנית אינה עושה זאת , אומר דבר לא נכון .
היא מתייחסת לא רק לאלה המוגדרים מבחינה סוציו-אקונומית כ " צפוניים". לטובתה של תוכנית-שושני אני חייבת לומר , שהיא מעזה לדבר ולהציע בחינה של מסלולים מקוצרים , לפחות לצורך ניסוי .
לטובתה אני חייבת להדגיש , שהיא מכניסה את ה-TOTAL QUALITY MANAGEMENT – TQM – כאופציה , אבל גם כמודל להתנסות בבית-הספר .
מי קבע כי TQM יכול להתחיל רק לאחר כישלונות במפעלים או בארגונים ?
לטובתה של תוכנית-שושני אני יכולה לומר , שהיא מעוררת והיא שואפת .
למשרד החינוך והתרבות אסור להירתע מהוויכוח ;
להיפך .
זה למעלה מ - 20 שנה , גברתי שרת החינוך והתרבות , לא התנהל ויכוח אמיתי במדינת ישראל על יעדי מערכת החינוך ותכניה .
הוויכוח שהיה קיים בשנות ה - 60 על הרפורמה במערכת החינוך רק היטיב עמה , ובעטיו צמחו תוכניות לימוד חדשות .
די אם אזכיר כאן את תוכניותיו של פרופסור דה-שליט המנוח , שקידם את לימודי המתמטיקה .
השר זלמן ארן , ויעקב שריד , ותיבדלי את לחיים ארוכים , ספגו בשנות ה - 60 קיתונות של רותחין , אולם הנחתה אותם האמונה , כי אין להותיר את מערכת החינוך כאבן שאין לה הופכין .
אלה היו דבריהם .
מובן שהחלק המתסכל והקשה ביותר קשור למשאבים ולמקורות מימון , אבל אי-אפשר להצהיר , כי אנו רוצים ושואפים להעמיד את החינוך בראש סדר העדיפויות הלאומי , ולא להידרש לבדיקה מחודשת , לרענון מסגרותיו , תכניו ותקציביו .
אסור , בעיני , שתוכנית-שושני תרד מסדר-היום .
אסור להיבהל מוויכוח בנושא תוכנית-שושני .
רבותי חברי הכנסת , העזתי לדבר על הנושא מכיוון שבמשך 17 שנים ניהלתי בתי-ספר , חינכתי תלמידים , ייצגתי עובדי הוראה , ואני מתגעגעת היום כאזרחית במדינת ישראל לאותם ימים של ויכוחים קשים , שמהם היתה צמיחה רעיונית וערכית במערכת החינוך .
הלוואי , ואני מאחלת לך , גברתי שרת החינוך , שתוכלי להגיע לאותם הישגים שהגיעו אליהם זלמן ארן ויעקב שריד , עליהם השלום .</text></doc><doc><name>סגנית מזכיר הכנסת ש' כרם:</name><text>ברשות היושב-ראש , הנני מתכבדת להודיע , כי הונחה היום על שולחן הכנסת הצעת החלטה של ועדת הכספים בדבר חלוקה של הצעת חוק הסדרים במשק המדינה ( תיקוני חקיקה להשגת יעדי התקציב ) , התשנ"ג – 1992 , וכן החלטת ועדת הכנסת מהיום לאשר לנשיא אוקראינה , שיהיה אורח הכנסת בחודש הבא , לנאום בשפתו במליאת הכנסת .
תודה .</text></doc><doc><name>אסתר סלמוביץ (צומת):</name><text>אדוני היושב-ראש , כנסת נכבדה , ארץ-ישראל , כך נוכחנו לדעת , אינה בדיוק ארץ זבת חלב ודבש כלשון ההבטחה ההיסטורית , וודאי שאין ארצנו זבת חלב ודבש כשהדברים אמורים להתייחס לאוצרות הטבע הטמונים באדמתה .
קביעה זו , ככל שהיא בלתי נעימה ומביכה מבחינתנו , הרי היא מחייבת אותנו להשקיע ככל יכולתנו דווקא באותם משאבים שבהישג ידנו .
ואני , אדוני היושב-ראש , מכוונת בדברי אלו דווקא לאותו משאב היקר לנו מכול – ילדינו .
ילדינו כיום הם אזרחי המחר .
הם יהיו פועלי המחר , מדעני המחר ומנהיגי המחר .
הם אלו שיתפסו את מקומנו כאן בבית הזה , והם , כמותנו היום , גם יעמדו כאן מעל הדוכן הזה .
לנו ניתנה הזכות לסייע לילדינו להתעלות מעלינו , ואפשר שאין זו זכות אלא חובה , חובה של ממש .
בכל מקרה , בידינו כיום לקבוע ולעצב את דמותה של מדינת ישראל לעתיד לבוא , ואין ספק שנטל האחריות המשתמע מכך כבד מאוד .
ד " ר שמשון שושני הרהיב עוז ויזם תוכנית מהפכנית , שיש בה כדי לחולל שינויים של ממש במערכת החינוך .
מתוך עיון בעקרונותיה של תוכנית זו , ניתן לקבוע כמעט בוודאות שתי קביעות מוחלטות : האחת , שיש בתוכנית זו כדי להביא לשינוי פני מערכת החינוך כולה ;
האחרת , שיש בתוכנית זו כדי לתת מענה לסוגיות שמערכת החינוך , במתכונתה הנוכחית , לא השכילה להתמודד עמן .
עיקרה של תוכנית-שושני על-פי תפיסתי , ובכך גם , לדעתי , טמון יתרונה הגדול , הוא בשני תחומים עיקריים : א .
הרחבת תחום אזורי הרישום – בחירת מוסדות החינוך בידי ההורים והתלמידים תאלץ את בתי-הספר להתמודד ולהוכיח עצמם על-מנת לזכות באמון התלמידים והוריהם ;
ב .
שימת הדגש בתוכנית ביכולתו האישית של התלמיד ובמיצוי הפוטנציאל האישי הטמון בכל אחד ואחד מן התלמידים .
מטרידה אותי מאוד , אדוני היושב-ראש , מתקפת הנגד חסרת המעצורים שלה זכתה תוכניתו של הד"ר שושני .
מתקפת נגד חסרת תקדים זו , ראוי לציין , מהווה סימן מובהק להסתאבות ולשמרנות קיצונית , המעלה את צדקת המנגנון על נס והופכת אותו לערך עליון .
תפיסה זרה זו אפיינה את הדת בחשכת ימי הביניים והדריכה אותה במלחמתה חסרת הפשרות כנגד כל אנשי המדע שהעזו לכפור בעקרונות המדעיים שקודשו על-ידי הדת .
האם שבים אנו ומאמצים לעצמנו תפיסת עולם זרה ומעוותת זו ?
האם נניח למנגנון לדכא כל יוזמה חדשה ?
האם נחריש לנוכח המתרחש גם כשהדברים נוגעים לילדינו , ליקר לנו מכול ?
אדוני היושב-ראש , מערכת החינוך הגיעה , כך דומה , למצב שהוא מבחינתנו הרה-אסון .
התפשטותו חסרת התקדים של החינוך האפור , לא זו בלבד שיש בה כדי להצביע על פשיטת הרגל של החינוך הממלכתי אלא יש בה כדי למנוע מהשכבות החלשות את האפשרות להקנות לילדיהן חינוך והשכלה ראויים לשמם .
החינוך וההשכלה הולכים והופכים יותר ויותר למנת חלקן של השכבות החזקות .
ואנו , אם ניתן יד לקולות המנסים להכניע כל יוזמה חדשה בעודה באבה , כפי שהדבר בא לידי ביטוי בהתייחס לתוכניתו של ד " ר שושני , ננציח מצב דברים זה ונחטא לילדינו .
אין די במסגרת הזמן שהוקצתה לנו כדי להיכנס בעובי הקורה מן הבחינה המקצועית ולהתעמק בוויכוח האקדמי המתנהל סביב תוכניתו של ד " ר שושני .
דומה גם שראויים עניינים אלו להתברר בידי אנשי מקצוע בלתי תלויים , המסוגלים לבדוק את הנושא מבחינה מקצועית טהורה ובלא צרות עין או קנאה .
ואולם , חובה עלינו להבין , שמערכת החינוך במתכונתה הנוכחית שוב אינה עונה על הצרכים , ודומה שהגיעה העת להפיח בה רוח חיים ולהניח לרעיונות חדשים לחדור לתוכה ולהופכה להולמת את צורכי מדינת ישראל לעתיד לבוא .
על כתפיה של מערכת החינוך מוטל הנטל הכבד של הכשרת ילדינו לקראת העתיד .
יתירה מזאת , מערכת החינוך היא גם זו שבידה לקבוע את דמותה של מדינת ישראל , את צביונה ואת יכולתה להתמודד עם הדרישות , המטלות והאתגרים שיציב בפניה העתיד .
סגירתה בפני רעיונות חדשים והפיכתה למערכת אטומה לשינויים עלולות להביא על ראשינו אסון כבד מאוד .
כלל ידוע הוא , שהמוטיבציה של המנגנון להעמיד את הפרט על טעותו עולה ככל שהולכת ומסתברת צדקתו של הפרט .
דומה שכך הם פני הדברים גם בהתייחס לתוכניתו של ד " ר שושני .
אפשר שיש בתוכניתו של ד " ר שושני סעיפים שמן הראוי להכניס בהם שינויים .
עניין זה , לעניות דעתי , צריך שיהא מופקד בידי בעלי מקצוע .
אולם לא יעלה על הדעת , שמתוך קנאות חסרת פשרות וצרות עין שאין למעלה ממנה תקיא המערכת מתוכה כל ניסיון לחדש , לרענן ולהתעדכן .
אדוני היושב-ראש , חינוך ילדינו הוא בבחינת עניין יקר מכדי שנפקידו בידי אחרים .
אנו נאלצים , בכל זאת , להפקידו בידי אחרים מכורח הנסיבות , ועל כן מן הראוי הוא שנבטיח , שאלה שבידם הפקדנו נושא הרה-חשיבות ויקר זה יפעלו על-פי אמות מידה מקצועיות טהורות , ויהיו נקיים מצרות עין , מנקמנות ומשמרנות כפייתית .
מערכת החינוך פועלת על-פי הרפורמה שהותוותה בשנת 1969 .
הזמן הרב שחלף מאז , כמו גם ההתפתחות שחלה מאז כמעט בכל תחום מתחומי החיים , וכישלונה של הרפורמה , מחייבים אותנו לבחון שינויים אפשריים בתפיסות ובשיטות .
אסור לנו להיכנע לאותם שמאיצים בנו לוותר מכוח האינרציה ומטעמי נוחות ויוקרה אישיים .
חייבים אנו לנסות ולחדש .
יכולתנו לחדש ולהסתגל לתנאים חדשים , לסביבות חדשות ולמצבים חדשים , יכולתנו המופלאה הזאת היא שאפשרה לעמנו להתקיים לאורך אלפי שנות ההיסטוריה האנושית , ועל כן אסור לנו לוותר על תכונה מופלאה זו , פשוט אסור .
אני רוצה מעל דוכן זה לחזק בנושא זה את ידי שרת החינוך במאמציה לרענון מערכת החינוך , ולקוות ששרת החינוך לא תניח לתחום חשוב זה , המופקד בידיה , לקפוא על שמריו .
גם אם יסתבר בעתיד כי נעשו שגיאות , וכי יש לשנות סעיפים שאומצו במערכת החינוך , אם מתוכניתו של ד " ר שושני ואם מכל תוכנית חדשנית אחרת , לא יהא בכך כדי להצדיק ולחזק את ידי אותם המנסים לקעקע כל שינוי ולבטלו בעודו באבו .
תודה רבה .</text></doc><doc><name>סגן שרת החינוך והתרבות מ' גולדמן:</name><text>אני רשמתי אותם .
על-פי הנחיית שרת החינוך – והיא עודדה זאת מאוד – לקראת שנת הלימודים התשנ"ד משרד החינוך נערך להוסיף שעות כדי שאפשר יהיה להתחיל ללמד את השפה הערבית כבר בבית-הספר היסודי .
אין דבר שיגרום לדו-קיום יותר מאשר למידת השפה הערבית .
עיריית בני-ברק מתמודדת עם בעיות לא קלות בכל מה שקשור למערכת החינוך .
נכון שיש בקשה להרחיב בית-ספר , פנימייה , שנמצא סמוך לבית-הספר " רמז". משרד החינוך והתרבות מתייחס למערכת החינוך לגופו של עניין .
היום לומדים בבתי-הספר " רמז " ו " הגבעה " 50 % ממספר התלמידים שבתי-ספר אלה יכולים לקלוט .
אנחנו עומדים היום לפני ברירה , האם לבנות עוד 10 כיתות לפנימייה או לנצל ולהעביר את תלמידי בית-הספר " רמז " לבית-הספר " הגבעה". אנחנו צריכים להחליט לגופו של עניין מה טוב לקופת מדינת ישראל , ולא לפגוע במערכת החינוך הממלכתי בבני-ברק .
כך נתייחס .
אבל חייבים לתת פתרונות פיסיים למצוקת הכיתות שקיימת בבני-ברק .
אנחנו משרד קואופרטיבי ואנחנו עובדים בצורה קואופרטיבית .
היא שמעה אותך .</text></doc><doc><name>שמואל הלפרט (יהדות התורה):</name><text>אני רוצה לשאול אותך .
ראית את הקרוונים בבני-ברק ?
האם ראית את הקרוונים בבני-ברק ?
לא .
מדובר בשני בתי-ספר שחציים ריקים , ורוצים למזג אותם .
אתה אומר חצאי דברים .
אני תושב בני-ברק ומכיר את המצב .</text></doc><doc><name>האשם מחאמיד (חד"ש):</name><text>אדוני , אני הייתי צריך להיות ב - 19:30 עם אנשים אמריקנים , להרצות ב " בית שמואל " , ואני מעכב אותם עוד חצי שעה ועוד חצי שעה כדי שאני
זה לא הוגן , לא כלפי אלא כלפי האנשים שמחכים לי .
שלושה .
אבל היא ביקשה שיצביעו על ההסתייגויות שלה .</text></doc><doc><name>גדליה גל (יו"ר ועדת הכספים):</name><text>אדוני היושב-ראש , כנסת נכבדה , אני מתכבד להביא לקריאה שנייה ולקריאה שלישית את הצעת החוק לתיקון פקודת מס הכנסה ( מס' 91 ) , התשנ"ג – 1992 .
עיקרו של החוק – הפחתת מס רווחי חברות מ - 40 % ל - 36 % , בארבע הפחתות שנתיות של 1 % כל אחת .
השינוי היחיד שיבוא בחוק לעומת ההצעה אמור בגיליון התיקון המצורף לחוק , אשר לפיו בסעיף 5 לא ייאמר : " סעיפים 1 עד 4 " אלא : " סעיפים 2 ו - 4 " . התיקון הוא טכני .
רק בשני סעיפים אלה נקבע שיעור מס שיהיה בתוקף ב - 1996 , בעוד האחרים מפנים לשיעור שיהיה בתוקף בכל זמן נתון .
אדוני היושב-ראש , יש הסתייגויות מספר לסעיפי החוק , ואם המסתייגים ינמקו את הצעותיהם אענה להם לפי הצורך .
תודה רבה .
אדוני היושב-ראש , אני הייתי בטוח שחבר הכנסת תיכון כבר הצליח לראות את התמונה הכוללת , שעל-פיה שר האוצר מבצע את המדיניות של הממשלה כדי לעודד את המשק להקטין את האבטלה וגם לצמצם את הפער החברתי , ואני בטוח שעם חלוף השבועות הקרובים גם חבר הכנסת תיכון יצליח להבחין בתמונה הכוללת .
במישור החברתי , הרי שמענו והתבשרנו – ועוד נשמע יותר פרטים – מה קורה בנושא של הקצבאות שמוחזרות , וזה דבר חשוב מאוד .
ובנושא האבטלה , הרי המטרה לעודד השקעה , ובמקרה הזה מדובר בהשקעה של חברות , ומניסיוני ומשיחות רבות שהיו לי עם מנהלי חברות למדתי , שאחד הדברים המשפיעים על חברה להשקיע הוא נושא המס .
ככל שהמס יורד , הנכונות להשקיע גדולה יותר .
גם חבר הכנסת תיכון יודע , שמי שיחליט היום
גם חבר הכנסת תיכון יודע , שמי שהולך להשקיע היום ייהנה מהפירות האלה בעוד שנתיים , בעוד שלוש שנים , בעוד ארבע שנים .
הרי לא מקימים מפעל בבת אחת , לא משקיעים ביום אחד , כך שהורדה דרסטית בבת אחת , בשנה אחת , לא תיתן את התמורה המקווה , ואילו במקרה הזה אנחנו רואים אופק
מדובר על הורדת מס על חברות , כדי שהחברות האלה תרצינה להשקיע , והן תרצינה להשקיע אם יהיה להן אופק של ירידה במיסוי , לאו דווקא אם זה ייעשה בשנה אחת .
אם הן תדענה שהדבר הזה ייעשה בשלוש שנים , הן תדענה לאן הן הולכות , ואם הן תוכלנה לסמוך על הממשלה הזאת – אם כי יש לנו בעיה , כי יש לנו איזה עבר שאנו צריכים לצאת ממנו
אין ביקורת על זה , ג'ומס , ומה שאתה אומר בעניין הזה ומה שחבר הכנסת תיכון אומר ומה שאני אומר – הכול שווה באותה מידה .
לכן זה עניין של הערכה , ובאמת לא הבינותי את הקשר בין הדברים .
חבר הכנסת דן תיכון ציטט את שר הבריאות , שדיבר על הורדה לשכבות הביניים .
למה להציע לתת את זה הפעם לבעלי החברות , דרך הדיבידנד שלהם ?
אז יש לי בעיה של הבנה , ואני הגעתי עד הלום ואני אמשיך עם זה הלאה , עם חוסר ההבנה הזה , ואני מציע לחברי חברי הכנסת להוריד את ההסתייגויות ולאשר את הצעת החוק .
תודה רבה .</text></doc><doc><name>אורי אור (העבודה):</name><text>נראה אם הוא יצליח .
אל תחזיק אותנו פה .</text></doc><doc><name>שר האוצר א' שוחט:</name><text /></doc><doc><name>קריאה:</name><text>חבריו כבר הבחינו והלכו הביתה .</text></doc><doc><name>מזכיר הכנסת ש' יעקבסון:</name><text>לרבות גיליון התיקון .</text></doc></root>