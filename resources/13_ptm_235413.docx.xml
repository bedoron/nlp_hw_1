<root><doc><name>היו"ר ש' וייס:</name><text>חברי הכנסת , אני פותח את ישיבת הכנסת , יום שלישי , ט' בכסליו התשנ"ד , 23 בנובמבר 1993 .
הודעה לסגן מזכיר הכנסת .
תודה רבה .
תודה רבה .
גברתי , תשובתך .
תודה רבה .
חבר הכנסת פרץ , אחריו – חבר הכנסת רענן כהן במסגרת דקה , וחבר הכנסת יורם לס במסגרת דקה .
תודה רבה .
חבר הכנסת רענן כהן , אחריו – חבר הכנסת יורם לס .
תודה רבה .
חבר הכנסת יורם לס .
תודה רבה .
גברתי השרה , הערה ובקשה , ברשותך .
קודם כול , אני רוצה לשבח את השרה על הכנות .
התהליך של שאילתא בעל-פה הוא מהיר מאוד .
אתמול נשאלה השאילתא , היום ניתנה תשובה .
על כן קורה לעתים שאין פנאי .
זה לא תפקיד שלך , חבר הכנסת דן תיכון .
אפילו השרה תבקש , אני לא אאפשר לך .
שנית , יש לנו מנהג , גברתי השרה , שעל שאלות-טרמפ אין עונים .
השאלה מאוד קונקרטית .
השאלה הרחבה של חבר הכנסת יורם לס היא מאוד חשובה , אבל זו שאילתא בעל-פה ;
כוחה הוא בייחודה ובמיקודה .
בבקשה .
אין קריאות ביניים בזמן שאילתות .
לא .
אבל זו לא השאילתא .
אני רוצה להפנות בקשה לשרה : כאן קרה משהו , את ענית בתום-לב וזה בסדר גמור .
האם תוכלי להשלים את התשובה לפונה בכתב .
נבקש מוועדת הכנסת להכניס תיקון בתקנון , כדי שתיווצר פינה בשאילתות שבעל-פה בעבור חבר הכנסת דן תיכון : תיקונים והשלמות .
שרת התקשורת תשיב על שאילתא בעל-פה מס' 226 , מאת חבר הכנסת יוסף בא-גד , בנושא : צמצום הטלוויזיה החינוכית והכללית .
חבר הכנסת בא-גד , בבקשה .
הערה – לא לגשת אל המזכיר וסגן המזכיר בזמן השאילתות .
ההרשמה היא בהצבעה מהמקום , ואין שום יתרון למי שניגש .
בבקשה .
תקרא , בלי פרשנות .
אני מרגיש שחברי הכנסת הבינו את הרמז , תמשיך .
נא לא לפרט .
גברתי השרה , בבקשה .
שאלה נוספת לחבר הכנסת בא-גד , ואחריו – לחברי הכנסת דוד מגן ויצחק לוי .
חבר הכנסת מגן , בבקשה .
תודה .
חבר הכנסת לוי , בבקשה .
תודה רבה .
גברתי השרה , בבקשה .
תודה רבה .
אנחנו עוברים לשאילתא הבאה .
שר החינוך והתרבות ישיב על שאילתא בעל-פה מס' 223 , מאת חברת הכנסת נעמי בלומנטל , בנושא : חפירות ארכיאולוגיות בעזה וביריחו .
בבקשה , חברת הכנסת בלומנטל .
תודה .
אדוני השר , בבקשה .
תודה רבה .
חברת הכנסת נעמי בלומנטל , אחריה – חבר הכנסת דוד מנע , ואחריו – חברת הכנסת נעמי חזן .
תודה .
חבר הכנסת מנע , בבקשה .
תודה רבה .
חברת הכנסת נעמי חזן , בבקשה .
תודה רבה .
אדוני השר , תשובתך .
כבר מיצינו , חבר הכנסת זאבי , יש רק שני שואלים נוספים .
אני מאוד מודה .
סגן שר החינוך והתרבות ישיב על שאילתא בעל-פה מס' 219 , של חבר הכנסת דוד צוקר , בנושא : קריאות גנאי גזעניות לעבר שחקני כדורגל שחורים .
בבקשה , חבר הכנסת צוקר .
יהיה לנו קצת קשה להכניס אותן לפרוטוקול , חבר הכנסת מנע .
בבקשה , סגן שר החינוך והתרבות .
תודה רבה .
שאלה נוספת לחבר הכנסת דדי צוקר , אחריו – לחבר הכנסת רון נחמן , ואחריו – לחבר הכנסת אליעזר זנדברג .
תודה .
בבקשה , חבר הכנסת רון נחמן , אחריו – חבר הכנסת אליעזר זנדברג .
רגע , רגע , חבר הכנסת טמקין .
חבר הכנסת דן תיכון , זה כמו מגפה , זה עובר ממגרש למגרש , תופעה מגפתית .
גזענות היא מחלה מגפתית .
בבקשה , חבר הכנסת רון נחמן .
תודה .
בבקשה , חבר הכנסת זנדברג .
תודה .
אדוני סגן השר , בבקשה .
השאלה של חבר הכנסת רון נחמן לא שייכת לעניין .
למרות זאת , טוב שתרשום את זה לפניך , כי זאת היתה משאלה .
אני מודה לסגן שר החינוך והתרבות .
אנו עוברים לשאילתות רגילות .
אנו מתחילים היום במנהג חדש , מעט שונה ממה שהיה מקובל עד היום בקשר לשאילתות רגילות .
אנחנו נקרא רק בשמם של חברי כנסת הנוכחים באולם , ואת התשובות על שאילתות של חברי הכנסת שאינם באולם נעביר לפרוטוקול , כפי שהעברנו קודם לכן , אבל בלי להציג אותן כאן .
היה דיון בוועדת הכנסת , חבר הכנסת זאבי יבהיר לך .
אני לא יכול לחזור על הדיון הזה כאן .
נוציא על זה מכתב .
זה לא שינוי בתקנון , שום שינוי בתקנון , בקושי שינוי במנהג .
בבקשה , שרת התקשורת .
שאלה נוספת ?
אין , תודה .
תודה רבה .
שאלה נוספת לחבר הכנסת בניזרי , במסגרת של עד דקה , בבקשה .
תודה .
גברתי השרה , בבקשה .
תודה .
השרה תשיב על שאילתא 1901 של חבר הכנסת מאיר שטרית .
אתה היית אחד מאלה שהעלו את הרעיון בדבר הנוהל החדש .
לכן עונים לך על השאילתא השנייה לאחר שהגעת .
כאשר הגיע תור הראשונה , לא היית .
אי-אפשר כך וכך .
אחר כך , אי-אפשר עכשיו .
תודה .
שאלה נוספת לחבר הכנסת מאיר שטרית , בבקשה .
תודה .
גברתי השרה , בבקשה .
תודה .
תודה .
שאלה נוספת לחברת הכנסת נעמי חזן , בבקשה , בקיצור .
תודה .
גברתי השרה , בבקשה .
תודה .
אני אודה לך אם תקבל תשובה מהמזכיר , כי אני פשוט לא יודע את הפרטים .
אתה תוכל לגשת או שנברר אחר כך .
אני מבקש ממך לברר עם המזכיר אם חלילה היה שם איזה אי-סדר .
רבותי , יש מוסד ששמו שר רב-תיקי .
יש שרת תקשורת ויש שרת המדע והאמנויות .
אנחנו מקבצים את השאילתות לפי התיקים .
לא , אבל היה כבר מוסד ששמו היה K UND K – קייזר אונד קניג – מלך הונגריה וקיסר אוסטריה , זה היה איש אחד , אבל שני תפקידים .
ככה זה הולך בחיים הציבוריים .
מה לעשות ?
אגב , אתה ממש מתקרב לשאילתא שלך .
חבר הכנסת זאבי , אלה שתי סוגיות נפרדות .
אתה היית אתמול בוועדת הכנסת ואתה יודע שלקחנו על עצמנו החלטות וננסה להגשים אותן בעתיד .
כן , אבל אנחנו נתלבש על הנושא הזה .
בבקשה .
גברתי השרה תשיב על שאילתא מס' 1953 , של חבר הכנסת אפרים גור .
שאלה נוספת לחבר הכנסת אפרים גור .
על-פי הכללים , גם השאלה הנוספת צריכה להיות קצרה מאוד .
זאת לא שאלה נוספת .
הנושא יידון בהנהלת הקואליציה , לקראת הרחבתה .
בסדר , חבר הכנסת בורג ?
תודה .
שאלה נוספת לחבר הכנסת כץ .
תודה .
עכשיו אני פונה אל שרת המדע והאמנויות ומבקש להשיב על שאילתא מס' 1396 , של חבר הכנסת רחבעם זאבי .
שאלה נוספת לחבר הכנסת זאבי .
חברי הכנסת , אני כבר כמעט הפסקתי לגנות , כבר התעייפתי , לדאבוני , אם כבר עירבת פה את שמי .
כן , גברתי חברת הכנסת נעמי בלומנטל , שאלה נוספת .
תודה .
בבקשה , גברתי השרה .
תודה .
עכשיו אני מבקש מהשרה להעביר לפרוטוקול את כל התשובות שלא נקראו מעל דוכן הכנסת .
לא , יש לנו כללים , וחשוב מאוד להקפיד עליהם .
אם חבר הכנסת איננו כאן בזמן שהוא צריך לקבל את התשובה , אנחנו גם לא קוראים בשמו וגם עונים לפרוטוקול .
יש לנו כאן בעיה , ננסה להתגבר .
אנחנו לומדים מהניסיון .
על כל פנים , את תעבירי את הכול לפרוטוקול , ואנשי הפרוטוקול כבר ימיינו את זה .
חזרנו סוף סוף אל השיטה הקודמת , שהתשובות על שאילתות הן בראשית הישיבה .
ההנחה המוזרה בחיי הכנסת היא , שחברי הכנסת שיש להם שאילתות ישבו באולם .
כבר גמרנו , הלכנו לקראתך 70 קילומטר , אז תלך לקראתנו ארבעה מטר .
תודה .
אני אומר גם לגבי העתיד : מי שלא יהיה באולם , לא נשיב לו , גם לא נקרא בשמו כשהוא איננו באולם .
זה הסידור , ודרך אגב , הכול ביוזמת חבר הכנסת שטרית .
רבותי , לא דקה ולא שנייה , מספיק .
תראו , עברה כבר שעה ובקושי התחלנו בישיבת הכנסת , והכול כדי להיעתר לרעיון המצוין של חבר הכנסת מאיר שטרית .
מה לעשות שהרעיון הזה פגע בו קצת היום ;
הרעיון שלו והפגיעה שלו .
אדוני שר החינוך והתרבות , בבקשה .</text></doc><doc><name>סגן מזכיר הכנסת ד' לב:</name><text>ברשות יושב-ראש הכנסת , הנני מתכבד להודיע , כי הונחה היום על שולחן הכנסת :
הצעת חוק דמי מחלה ( היעדרות בשל מחלת הורה ) , התשנ"ד – 1993 , שהחזירה ועדת העבודה והרווחה לקריאה שלישית .
תודה .
ברשות היושבת-ראש , הנני מתכבד להודיע , כי הונחו היום על שולחן הכנסת :
הצעת חוק ראש הרשות המקומית ( הצהרת הון ) , התשנ"ד – 1993 , שהחזירה ועדת הפנים ואיכות הסביבה לקריאה שנייה ולקריאה שלישית .
לקריאה ראשונה , מטעם הממשלה – הצעת חוק להארכת תוקף של תקנות שעת-חירום ( יהודה ושומרון וחבל-עזה – שיפוט בעבירות ועזרה משפטית ) , התשנ"ד – 1993 .
תודה .</text></doc><doc><name>עמיר פרץ (העבודה):</name><text>אדוני היושב-ראש , חברי הכנסת , גברתי השרה , על-פי הפרסומים בתקשורת , מנהלים בכירים ב " בזק " מקבלים תנאי שכר ופרישה המגיעים לסכומים של מיליוני שקלים .
ברצוני לשאול :
1. האם הדברים נכונים ?
2. האם הדברים בוצעו בהתאם לחוק ?
3. האם היתה פגיעה בתפקוד החברה ?
4. מה ייעשה נוכח הממצאים ?
אדוני היושב-ראש , אני חושב שלאור תשובתה של השרה אולי היה צריך לאפשר לה לבדוק את הנושא בצורה מעמיקה יותר ולתת לנו תשובות , כי ברגע זה אני יכול להעלות שאלות נוספות , ואמצא עצמי מביך את השרה שלא לצורך .
אין לי ספק שאם תימצא בידה אינפורמציה היא תנקוט את הפעולות הנדרשות .
אני רק חושב שסכום של 3 מיליונים וכמה מאות אלפי שקלים , שציינה השרה , שהועברו לקרן מקפת לצורך כיסוי שכר פנסיוני של עובדים בכירים ב " בזק " , שהם מספר קטן – אני לא יודע את מספר העובדים שבעבורם הועבר הסכום העצום הזה , בימים שבהם אנחנו שומעים בתקשורת , שבעבור 400 עובדי " בזק " המדינה כלל וכלל אינה מוכנה לשלם , היא אינה מוכנה לשלם סכום הרבה יותר קטן לכל עובד , ובימים שבהם אנחנו נאלצים לחוקק חוק לתיקון תנאי פרישתם של עובדי " בזק " – אותם עובדי " בזק " באותם תאריכים , כלומר הנהלת " בזק " דאגה לעצמה באופן יוצא מן הכלל , והשאלה היא , מה קורה עם העובדים ועם הפורשים האחרים .
לי בכל אופן אין ספק שהשרה היתה מטפלת בנושא הזה בהתאם לחוק ובהתאם לצדק הנדרש , וקשה לי לבוא ברגע זה בטענות לשרה .
גברתי היושבת-ראש , חברי הכנסת , אני בא להשתתף בדיון גם-כן .
אין ספק שהוא מסר וניסיון להתמודד עם תופעה שקיימת בחברה הישראלית , ואולי במשך הרבה מאוד זמן ניסינו לחלק אותה , לקטלג אותה , לשייך אותה לקבוצות סוציו-אקונומיות כאלה , לאזורים כאלה , אולי לארץ מוצא , ומסתבר מיום ליום שהתופעה הזו חותכת את כל שכבות הציבור , חוצה עדות , חוצה מגזרים , נמצאת בכל פינה , ולעתים במקומות בלתי צפויים .
אנחנו חייבים להעביר מסר ברור וחד-משמעי , שהכנסת הזאת תחמיר עם תופעות של אלימות כנגד נשים , עם אלימות בתוך המשפחה , עם אלימות כנגד ילדים , ובוודאי עם אלימות כנגד נערות החיות בתוך הבית , במשפחה , והופכות להיות קורבן של התעללות מסוג זה או אחר , בדרך כלל התעללות מינית .
הניצול של האמון , של התלות שיש לילד ולילדה בהוריהם , הוא ניצול שקשה להשלים אתו .
אני חושב שהצורך שלנו – לתת גיבוי לאשה ולומר לה שהיא מוגנת והיא תקבל את ההגנה גם כשהיא תגן על בני משפחתה האחרים .
אני רוצה לפנות לשר המשפטים : בכל הדיונים שלנו , לצערי הרב , ייתכן שהדבר לא נכון , כשמופיעים נציגי משרדך ואנחנו שואלים אותם : תוציאו לנו , בבקשה , את התביעות שהיו בבית-המשפט כנגד אלימות נשים , כנגד גברים שביצעו אלימות בתוך משפחתם , או כנגד מקרים של התעללות בילדים , תנו לנו לראות מה קורה שם – משרד המשפטים , בתי-המשפט בישראל לא מסוגלים לבנות דבר פשוט עם קוד מחשב , שיקטלג סוף סוף את סוגי העבירות במדינת ישראל , כדי ששר המשפטים יוכל להופיע בפני הכנסת ולומר לנו , אם שופטים בבית-המשפט הישראלי אכן נהגו כלפי עבירות מסוימות על-פי רוח החקיקה .
ייתכן שאנחנו עושים עוול לבתי-המשפט , אבל התחושה היא , אדוני שר המשפטים , בקרב הציבור הישראלי , שהשופטים במדינת ישראל מקילים מאוד בעבירות כאלה , לא ממצים את חומרת הדין כאשר באים עבריינים מהסוג הזה להישפט .
זה מסר רע , לעתים להסתפק רק בקנסות , לעתים לתת עבודות שירות .
ואני אומר לך : ייתכן שהצדק נעשה .
דבר אחד אני יכול לומר : הוא לא נראה .
במדינת ישראל יש תחושה שיש הקלה עם עבריינים כאלה .
אני חושב , אדוני שר המשפטים , שחובתך גם לצאת במערכת הסברה , שבתי-המשפט לא מקילים ראש בעניין , וגם לוודא שאכן אנשים אלה נענשים .
אני גם מקווה שתודיע לנו שיש בכוונתכם לתת לנו כלי , שיהיה לך כלי , כדי לבוא ולבדוק מה קורה באמת בבתי-המשפט .
תודה רבה .</text></doc><doc><name>שרת התקשורת ש' אלוני:</name><text>אדוני היושב-ראש , אני חייבת להגיד , שתחילה שלחו לי תשובות לא מספקות , ואמרתי שאני אודיע שקיבלתי תשובות לא מספקות .
ברגע זה העבירו לי תשובה שהיא אולי יותר מלאה .
אם כן , התשובה שנמסרה לי כרגע , לאחר שלא הסתפקתי בתשובות הקודמות , אומרת כך – אנו מציעים להשיב לחבר הכנסת פרץ : 2-1 .
רשות החברות הממשלתיות סיווגה את חברת " בזק " בסיווג 10 , הגבוה בסולם הסיווגים שנקבעו ברשות החברות .
שכרו של המנהל הכללי נקבע על-ידי הרשות בהתאם לסיווג זה , והוא מסתכם היום בסך 18,100 שקל בחודש .
שכרם של הבכירים נגזר משכרו של המנכ"ל ונע בין 70 % ל - 90 % משכר היושב-ראש , בהתאם לרמת משרתם .
בכיר הפורש לגמלאות מקבל פנסיה לפי ותקו בשירות המדינה ובחברה לפי משכורתו האחרונה .
לכיסוי הפרשי השכר של כל הבכירים לצורכי פנסיה במעבר ממעמד של עובדים קבועים לעובדים במעמד של חוזה אישי – החברה העבירה לקרן מקפת ב - 1990 סך של 3,480,000 שקלים .
3. לא היתה פגיעה בתפקיד החברה או בתפקוד החברה , מאחר שתנאי השכר והפנסיה נקבעו , כאמור , על-פי הנהלים .
4. השאלה אינה רלבנטית .
אני חוזרת ואומרת , כי לא נקטתי דעה משלי בעניין הזה , מפני שהאינפורמציה שקיבלתי עד כה לא סיפקה אותי , וזה הגיע אלי רק כרגע .
רבותי חברי הכנסת , הקדים אותי למעשה היושב-ראש .
אתמול קיבלתי את השאילתא ;
התשובה שקיבלתי לא היתה מספקת , וביקשתי תשובה נוספת , שגם היא לא נראית לי מספקת .
בשום מקום לא נאמר – ואולי חבר הכנסת דן תיכון יודע – לכמה אנשים מתייחסת ההעברה לפנסיה .
כל 3.48 המיליונים ל - 18 איש .
יש שאלה , שכדי לבדוק את התשובה עליה אני זקוקה לזמן .
עלי לבדוק עם יושב-ראש החברות הממשלתיות , מהו המפתח לדברים האלה .
האם הדברים האלה נעשים והם תואמים
כל מה שאמרתי הוא , שאני חייבת לבדוק .
אם זה לא היה עניין ציבורי , לא היתה לי סמכות לבדוק .
השאילתא הועברה אלי אתמול , זה המצב .
הערה נוספת בעניין נכסים : יש הסכם בין המדינה לבין " בזק " , דווקא הם רוצים להקדים לשלם חובות , אך הנושא נמצא בבדיקה .
אני לא מציעה לחבר הכנסת לס לדבר על שבירת חברות .
אנו הולכים היום לליברליזציה ולהפרטה .
כך נעשה כבר בעניין הפלאפון , כאשר לפני כמה ימים יצא מכרז אחד , ונלך עתה לקראת רשיון כללי .
יש שם הרבה עובדים .
בלי לענות על פרטים , אני מציעה שלא נדבר בלשון " לשבור ארגונים וקבוצות " , שהם חלק מהתשתית של החברה הישראלית , אבל יש לקרוא אותם לסדר , וכאן הובאה נקודה רצינית מאוד , שאותה אבדוק .
הוא יקבל תשובה .
כולי אוזן , מה עוד שהשאלה שלך מצויה אצלי בכתב .
אדוני היושב-ראש , אדוני חבר הכנסת הנכבד , בתשובה על שאלותיך :
1. הסרט שמדובר בו שודר במסגרת הערוץ השני המסחרי , שהכול כל-כך משתבחים בו .
כאשר שודר אותו סרט יכלו צופי הטלוויזיה הישראלית לצפות בערוץ הראשון בסרט דוקומנטרי על ילדותו ונעוריו של ד " ר יוסף בורג בגרמניה .
אני מניחה שזה היה סרט חינוכי , מעניין ומרתק לכל הדעות .
בטלוויזיה הישראלית אין שום שינוי ברמתן המוסרית של התוכניות , אין כל קיצוץ בתוכניות מורשת ישראל .
אדרבה , על התוכניות שהיו קיימות בתכנון הקודם נוספה תוכנית ביום ו' , המיועדת להעביר ולהנחיל מושגים וערכים יהודיים לציבור החילוני .
2. שעותיה של הטלוויזיה הלימודית לא צומצמו , אלא הורחבו .
היא קיבלה שביעית מזמן השידור של הערוץ השני המסחרי , וזאת נוסף על ערוץ מיוחד בכבלים העומד לרשותה על-פי חוק .
גם באמתחתה של הטלוויזיה הישראלית מצויות בשפע תוכניות המיועדות לבני-נוער ולילדים .
במצב הקיים , הטלוויזיה הממלכתית הציבורית נמצאת במיטת סדום וזמנה מצומצם , בשעה שהטלוויזיה הלימודית , הזמן העומד לרשותה הוא מ - 08:00 עד 17:30 , שביעית מזמן הערוץ השני המסחרי , שאליו העבירו את התוכניות האטרקטיביות יותר , וערוץ שלם בכבלים .
קשה לדרוש מהטלוויזיה הממלכתית להוסיף תוכניות , שעה שהיא מצויה במיטת סדום .
תשובתי על מה ?
אני חוזרת לשאלה הראשונה בעניין תוכניות מורשת ישראל .
הבעיה איננה השם , הבעיה היא התכנים .
במקום חמש דקות שהיו קודם בימי שישי , יש עכשיו חצי שעה כל יום שישי , והתוכניות למעשה הועשרו והורחבו .
בקרוב עומד להתפרסם סקר של צפייה ברשתות השונות .
כשהוא יהיה מוכן , אם יהיה צורך , אני אביא אותו לכנסת .
אין לי ספק שהוא יתפרסם ברבים בכל העיתונים וכל חבר כנסת יוכל לראות , לקרוא ולהתייחס לדברים לטעמו .
אני חוזרת ואומרת לחבר הכנסת בא-גד , יש רשות ציבורית שיש לה ועד מנהל ציבורי , והרשות הזאת איננה עוסקת בפורנוגרפיה .
אם יש לך בעיה עם תוכניות , אני מציעה שהכנסת לא תיהפך למבקרת טלוויזיה .
אנחנו בעד חופש הביטוי , בעד חופש האמנות .
הדיאלוג צריך להיות בין הציבור לבין המשדרים .
אני חוזרת ואומרת שהתוכניות שאליהן אתה מתייחס , כולן , לא שודרו ברשת הציבורית .
אם אתה רוצה לקבל פרטים על הנושא הזה , אנא תפנה לשר הממונה על הטלוויזיה בערוץ השני , יש לו שם , יש לו מעמד , והוא בוודאי יסביר לך על התוכנית שהיתה באילת ועל התוכניות האחרות שהטרידו אותך .
אשר ליחסים שבין הטלוויזיה הלימודית , שהוקמה להיות טלוויזיה לימודית והיא צריכה לשדר לבתי-ספר , לבין הרשות הממלכתית – אני מפנה את תשומת לבכם : העסק כולו איננו עסק שלי .
בכל מקום שבו הוקמו טלוויזיות מסחריות , אם לא ניתנו חיזוקים לרשויות ממלכתיות או ציבוריות , היתה נפילה גדולה .
איש לא ישכנע אותי שיש רק גורם אחד שיש לו מונופול על תוכניות לנוער ולילדים .
הטלוויזיה הכללית עושה תוכניות מצוינות כאלה , אין לאיש מונופול על כך .
הטלוויזיה הלימודית תפקידה לעבוד למען בתי-הספר , לצורך זה היא הוקמה , זה שמה המקורי .
יש לנו בעיה של מתן שירותים ברוסית ובאנגלית , שירותים שעכשיו אינם ניתנים עוד , כי חלקם היו בערוץ השני , ויש למצוא להם זמן .
הדברים מתבררים .
אני מציעה שלא לעסוק בדברים שטרם הוכרעו וטרם הובאו בהרגשה של התנשאות , כאילו אין מי שיודע להכין תוכניות לנוער .
1. הרשיונות הינם זמניים , ותוקפם יפוג ב - 31 בדצמבר 1993 .
עד למועד זה יגבש המשרד את מדיניותו בכל הנוגע לשירותי המידע הקוליים .
2. על הרשיונות חתום המנהל הכללי ומנהל אגף הנדסה ורישוי במשרד התקשורת .
עד כה זה היה רק מנהל אגף ההנדסה , אנחנו הוספנו גם את המנכ"ל .
3-1 .
כאן היתה אותה טעות שטעה בה חבר הכנסת בא-גד – יש להפנות את השאילתא לשר הממונה על ביצוע חוק הרשות השנייה לטלוויזיה .
4. מנהל הטלוויזיה יאיר שטרן מסר , כי לא נקבע בשום מקום ש " מבט " לא יקדיש זמן לנושאי דת ומסורת .
כאשר נושאים אלה קשורים לחדשות היום , הם באים לידי ביטוי גם במהדורת " מבט " .
5. התשובה היא : לא .
הטלוויזיה הישראלית מקדישה תוכניות מלל ובידור בתחום הדת והמסורת מאז היום הראשון לקיומה .
תוכניות אלה הן באחריות המחלקה למורשת ישראל , והציבור הדתי והמסורתי יכול למצוא בהן עניין והתייחסות רחבה לנושאים המעניינים אותו .
לאחרונה אף הורחבה מסגרת התוכניות העוסקות בנושאי דת ומסורת .
בין השאר , נוספה תוכנית שאורכה מחצית השעה , המשודרת ביום שישי בשעת צפיית שיא , ומביאה ערכי מסורת גם אל הציבור החילוני .
נוסף על כך , הציבור הדתי והמסורתי נהנה גם משירותים אחרים של רשות השידור בתחומי התרבות , הבידור , ובוודאי האקטואליה .
עקב כך – אין כל סיבה לפטור ציבור זה מתשלום האגרה .
האמן לי , שאם היתה הצפייה מדד לתשלום האגרה , אני הייתי צריכה להיות פטורה מכך לחלוטין .
אדוני , חבר הכנסת , אנחנו איננו עורכים את החדשות ואיננו קובעים אותן .
לי , למשל , יש תרעומת על כך שאני צריכה לראות ספורט וענייני בורסה , ואינני רואה הודעות על ספר חדש שהופיע או על הצגה חדשה .
בעיני אלה חדשות .
יש לעיתונאים שיקולים בשאלה מה הן חדשות , והם נוהגים לפיהם .
אני אפנה אליהם את הפנייה שלך ואומר להם שיש לכם הרגשה , שנושאים אקטואליים בנושאי דת חייבים למצוא את מקומם במערכת החדשות , וכי היום אין הם מקבלים ביטוי מספיק .
מכל מקום , מבחינת הקשת הרחבה , בוודאי יש עניינים של מורשת ומסורת , יותר מאשר אירועי תרבות ואמנות , ואלה שמתעניינים בהם – גם הם משלמים את האגרה .
רשות הדואר עושה כבר זמן רב מאמצים לקבל שטח מתאים ממשרד התחבורה , שבו ניתן למקם יחידת דואר ראויה במשרד הרישוי שבחולון .
לאחרונה נתקבלה הסכמת משרד התחבורה להקצאת שטח כזה , שעליו בכוונת הרשות להקים מבנה מתאים להפעלת יחידת דואר .
בכוונת רשות הדואר להציב מבנה מרווח ולהכשירו למתן שירות לקהל הלקוחות זמן קצר לאחר שהשטח שעליו הוסכם יועמד לרשותה .
לפיכך , נראה כי יחידת הדואר תוכל לעבור למבנה החדש שלה במהלך חודש פברואר 1994 .
אדוני חבר הכנסת , זו הכוונה , לבנות שם מבנה דואר גדול ומרווח , שייתן שירות טוב , ובלבד שכבר יעבירו את הקרקע .
1. אני מקווה כי יימצא פתרון .
הנחיתי זה כבר את מנכ"ל משרד התקשורת ואת מנכ"ל רשות השידור לבחון את האפשרות להרחיב את שידורי הכנסת לכלל הציבור .
2. במצב הנוכחי אין אפליה , אלא יש מצב שבו עדיין לא כל היישובים בארץ מחוברים לטלוויזיה בכבלים , בין שהם יישובים יהודיים ובין שהם יישובים ערביים .
3. כן .
נשקלות דרכים לפינוי תדרים קרקעיים , כדי להפיץ דרכם את שידורי הכנסת .
יש לזכור כי כעת השידור נעשה דרך הלוויין ונקלט באמצעות " צלחות " ביתיות ו\'e0ו באמצעות חברות הכבלים המשדרות גם את שידורי הלוויין .
לא , לרשות הממלכתית הזאת , כפי ששמעת אם היית כאן , יש זמן מוקצב קצר מאוד , כאשר שעות רבות נתונות בכלל לטלוויזיה הלימודית , שהוקמה לפני הכללית , ועל כן יש לה חזקה .
יש לה תפקידים נוספים .
הניסיון להשתמש בכלי היחיד שנשאר , כי אי-אפשר לשדר ברשות מסחרית , הוא הניסיון לעבוד באמצעות הרשת השלישית , שעומדים להרחיב אותה .
על כן , השאלה היא , האם לא לעשות כלל , או לתת את השירות הזה בצורה ניסיונית , באופן שהוא מגיע ליותר מ - 60 % של האוכלוסין , ובתוך כך לעשות את כל המאמצים על מנת להרחיב את השידורים גם בשטח וגם בתוכן .
זה בוודאי יש לך .
התיאור של הדברים בשאילתא איננו מדויק .
יש שני מצבים : האחד , שבו לקוח של " בזק " מסרב לשלם את החיוב עבור שירותי המידע הקוליים ומבקש את הקטנת החשבון , וזה מהסיבה ששירות המידע היה לקוי , ספק המידע " מושך זמן " , או תוכן המידע שונה מהמובטח במודעה .
במקרה זה " בזק " לא מחייבת בתשלום עבור המידע , כי אלה הם גופים נפרדים , ומפנה את נותן המידע אל הלקוח כדי שיגבה את התשלום ויתחשבנו ביניהם .
יש מצב שני , שבו גונבים על-ידי חיבורים .
שם אין מחייבים בתשלום , ומודיעים לנותן שירות המידע הקולי שגם הוא לא יחייב בתשלום .
לא .
את הבסיס " בזק " קובעת .
אבל החשבון מחולק לשניים : חלקו עבור שירותים כלליים של טלפון , שהם שירותי יסוד , וחלקו עבור השירות של המידע הקולי , שהוא נפרד ובחשבון נפרד .
אדוני , עובדה היא – ולא אני אחראית לכך – שקיימים שירותי מידע קוליים .
חלקם כנראה מצוינים ;
חלקם , כפי שאני שומעת מאנשים , גלשו לממדים מפלצתיים .
הנושא נדון כאן , הוא נדון בוועדת הכלכלה גם-כן .
אני רוצה לומר שני דברים .
האחד , ואני חוזרת על כך בפעם העשירית , שכל מי שאיננו רוצה בכך , צריך לחייג 199 , וללא תשלום מנתקים אותו .
הכוונה למבוגרים .
כי היום זה יעלה 28 מיליון שקלים .
זה יעלה למדינה .
אתה תשלם את ההפרש בתוספות של מחירים .
הדבר השני הוא אולי חשוב יותר .
כל הרשיונות האלה ניתנו עד 31 בדצמבר שנה זו .
מעבר לתאריך הזה – לשם כך הוקמה ועדה שבודקת את כל צורת חידוש הרשיונות עם ספקי שירות המידע הקולי , ואנחנו נקפיד על כך , שמי שיקבל רשיון יפעל בהתאם לאותו רשיון .
3-1 .
על-פי ההנחיות הקיימות ברשות הדואר , אין לתלות בסניפי הדואר דבר , לבד מהכרזות והודעות של רשות הדואר עצמה .
כמו-כן אסורה הצבת קופות צדקה ותרומות על הדלפקים בסניפים .
אשר לסוכנות הדואר ברחוב י' כהן , שיכון עלייה בכפר-סבא , עם היוודע המקרה נתבקשה סוכנות הדואר להסיר מייד את התמונה ואת הקופה , ואכן כך נהגה .
דרך אכיפתן של ההנחיות האמורות דומה לדרך שבה נאכפות ההנחיות השוטפות , באמצעות עובדים מיוחדים , בקרים , שתפקידם לוודא כי הפעלת יחידות הדואר נעשית על-פי ההנחיות והנהלים המחייבים .
עקב המקרה האמור , בדעת רשות הדואר לרענן את זיכרונם של העובדים הנוגעים בדבר ביחידות הדואר באשר להנחיות האמורות .
קיבלתי את ההערה , אני מעבירה אותה הלאה .
זה משיח שצריך להיזהר מלדבר בו היום .
1. השידורים הישירים מהכנסת , המועברים באמצעות הלוויין , אינם ממומנים מכספי אגרת רשות השידור , אלא מתקציב שהכנסת מעבירה במיוחד לרשות ומתקציב מיוחד שאושר על-ידי האוצר לצורך הפעלה ניסיונית של הלוויין .
2. עם הפסקת השידורים של מינהלת ההקמה של הערוץ השני והעברת האחריות לחברות המסחריות המפעילות את ערוץ-2 החדש , הופסקו גם השידורים הישירים מן הכנסת .
בין האפשרות שלא יהיו כלל שידורים מן הכנסת לבין האפשרות שאלה ייקלטו על-ידי " צלחות " ובאמצעות הלוויין , על-ידי כ - 70 % מהאוכלוסייה , הועדפה הדרך השנייה .
הדברים נמצאים בבדיקה .
כולנו רוצים להגיע לכלל הציבור ולתת שירות לכל הציבור .
תרשה לי שלא להתייחס היום ולהבטיח דברים , שעוד לא באו לעולם .</text></doc><doc><name>רענן כהן (העבודה):</name><text>אדוני היושב-ראש , גברתי השרה , חברי הכנסת , מעבר למה שכותבים בשביל השרה , צריכה להיות עמדה , ולפי דעתי יש לפנינו שערורייה ציבורית , שאסור לנו , כאנשי ציבור , לעבור עליה לסדר-היום .
זה דבר אחד .
דבר שני , על-פי שאלות שלי לעורכי-דין , נדמה לי שכל ההליך הזה איננו חוקי , ואת , גברתי השרה , כעורכת-דין , אני מעריך שתבדקי גם את ההיבט הזה .
נקודה שלישית , אני יודע שחברת " בזק " השתמשה בתדרים של ממשלת ישראל והיא חייבת למדינה קרוב ל - 1.5 מיליארד שקל ;
את הכסף הזה היא עדיין לא העבירה למדינת ישראל .
אני מבקש באותה הזדמנות גם לתבוע את העברת הכסף הזה לממשלת ישראל , למשרד התקשורת .
כבוד היושב-ראש , אדוני שר החינוך והתרבות , אני מודה לך מאוד שעל אף העיסוקים הרבים אתה נשאר להשיב .
חברי הכנסת , אני קורא לנושא הזה : הגבייה השחורה באוניברסיטאות .
ועדת-קוברסקי קבעה את גובה שכר הלימוד במוסדות להשכלה גבוהה לשנים הקרובות , ואף קבעה שלא ייגבו תשלומים מעבר לסכום שנקבע .
אבל החלטות לחוד ומעשים לחוד .
האוניברסיטאות גובות אלפי שקלים נוספים לכל תלמיד .
הגבייה מתחילה עוד בתהליך הרישום , אדוני השר .
כל מוסד להשכלה גבוהה גובה דמי הרשמה בנפרד , ולפעמים אלה מגיעים למאות שקלים .
מעבר מחוג אחד לאחר באותה אוניברסיטה , אדוני השר , רק כדי שתשמע מה קורה שם , מחייב תשלום דמי הרשמה בנפרד , כלומר האוניברסיטה גובה תשלום על הסכמה למעבר תלמיד מחוג לחוג .
רישום מאוחר עולה כסף .
שינוי במערכת עולה 14 שקלים לכל מקצוע .
צילום בחינה עולה 6 שקלים .
קורס בסיסי באנגלית עולה מעל 1,000 שקלים .
קורס ברמה בינונית באנגלית עולה גם הוא מאות שקלים .
חייל שמשתחרר מהצבא ורוצה להתקבל לאוניברסיטה , אין בידיו ברירה , אם אין לו הורים עשירים עליו לעבוד ולחסוך למימון לימודיו עוד לפני שהגיע לאוניברסיטה , שלא לדבר על כך שהוא נאלץ ללכת לבתי-ספר שונים כדי להתכונן לבחינות הפסיכומטריות , וגם זה עולה הרבה הרבה כסף .
אחד השיאים בגבייה השחורה הוא בחוג לראיית-חשבון באוניברסיטת תל-אביב .
כדי להתחיל ללמוד בחוג לחשבונאות יש לעבור בחינת כניסה .
90 % מהתלמידים משתתפים בקורס הכנה , שנקרא מכינה , ובלעדיו הסיכוי להתקבל הוא קלוש מאוד .
התשלום בעבור מכינה זו הוא 1,400 שקל , ואין היא כלולה במסגרת הלימודים לתואר .
עם סיום שלוש שנות הלימוד לתואר בחוג לחשבונאות , נתקלים בתופעה מוזרה שנקראת שנה ד'. שנת לימודים ד' , היקף השעות שבה הוא כמו סימסטר אחד בחוג לחשבונאות , דהיינו כ - 24 שעות סימסטריאליות , והיא מתקיימת כדי להכין את הסטודנטים לקראת בחינות מועצת רואי-החשבון .
בעבר היתה שנה ד' כלולה בחוג לחשבונאות כחלק מהלימודים לתואר , על כל המשתמע מכך ;
בין היתר , מבחינת השכר הנדרש בעבורה .
שנה ד' נעשית באותם תנאים , באותן כיתות , עם אותו סגל של מרצים , עם אותן מזכירות ותלמידים , וההפרדה בינה לבין שלוש שנות התואר היא בעצם מלאכותית .
בעוד שכר הלימוד לשנה רגילה ללימודי התואר באוניברסיטה הוא כ - 6,000 שקל , עלות של 3,000 שקל לסימסטר , שנה ד' הופכת , אדוני השר , ל - 10,500 שקלים .
מדובר בשלושה חודשים , כלומר 350 % מהשכר הרגיל המשולם לסימסטר בעבור אותו תלמיד .
שנה ד' היא הפרדה מלאכותית של כמה קורסים מהתואר הראשון בחשבונאות , והמחיר המופרז בעבורה מותיר את הסטודנטים בחוסר יכולת להתמודד עם המימון הכרוך בכך .
הגבייה השחורה , אדוני השר , אינה מפרידה בין עשיר לעני .
אין מלגות שיוכלו לגשר על הבעיה .
כל התשלומים הם תשלומי חובה , שאי-אפשר להתחמק מהם .
כלומר , הגבייה השחורה מנציחה את הפערים בחברה הישראלית .
הנתונים המדאיגים של קו העוני , שעליהם אנחנו מתבשרים , עוד מצויים על סדר-היום הציבורי .
מספר הצעירים המבקשים להיכנס בשערי האוניברסיטה גדל משנה לשנה .
מספר המקומות אינו גדל באותו יחס , וכך נשארת ההשכלה הגבוהה אפשרית אולי רק למעטים .
רבים נוסעים לחוץ-לארץ כדי ללמוד , וכתוצאה מכך הפער האיכותי בינינו ובין מדינות העולם המערבי הולך ומתרחב , שלא לדבר על מדינות ערב .
אני רוצה לסיים .
יש לי לומר הרבה דברים אבל אינני רוצה להיכנס אליהם .
אדוני השר , אדוני היושב-ראש , עם ישראל התברך בנוער מצוין , בחומר אנושי בעל יכולת וכשרון .
אנו ידועים בכל העולם כעם אוהב ספר , אוהב לימוד ומשכיל , ואילו כאן במדינת ישראל , לא רק שאנחנו לא מנצלים את הפוטנציאל העצום הגלום בנו , אלא אנחנו עושים הכול כדי לדכא את הצעירים התוססים והמוכשרים שלנו , שרוצים ללמוד , אך אינם מצליחים לעשות זאת משום שמספרם מוגבל בשל העלות המרקיעה שחקים .
בשם אלפי סטודנטים שלא יכולים לעמוד כאן ולומר את הדברים האלה , אני מבקש שמשרד החינוך יתנה את השתתפות המדינה בתקציב האוניברסיטאות בחיסול גביות שחורות מהסוג שהעליתי כאן , ואל תפנו אותנו למועצה להשכלה גבוהה .
נקודה אחרונה , אני רוצה לנצל את הבמה – זה שנתיים אני עוסק בנושא מאוד כאוב לדור הצעיר .
חייל משוחרר , צעיר , שרוצה להירשם לאוניברסיטה , נאלץ להירשם בכל האוניברסיטאות , כדי שלאחר מכן יאיר לו המזל והוא יתקבל לאוניברסיטה .
אבל בעבור כל רישום כזה הוא חייב לשלם קרוב ל - 350 שקל .
במלים אחרות , הוא מוציא בעבור הרישום קרוב ל - 1,500 שקל .
פניתי לשר , הגשתי כמה שאילתות גם לשרה שולמית אלוני , גם לשר הקודם בממשלת הליכוד
שר חינוך היה .
גם עסקו בחינוך , חבר הכנסת דן תיכון .
אני פונה אל השר ומבקש ליצור מוקד רישום אחד , כדי שצעיר ישלם במקום אחד , וזה יחייב את כל האוניברסיטאות , ואין צורך לחייב אותו צעיר בתשלומים מיותרים , נפסדים .
אנחנו מדברים על דור צעיר , ובעיקר על חיילים משוחררים , שבקושי מסוגלים להתחיל ללמוד בעלות הכספית הגדולה הזאת .
אני מודה לך מאוד , אדוני השר .
המדינה נותנת כסף לאוניברסיטאות ?
נכין הצעת חוק שתתקן זאת חייב להיות כפוף לשר החינוך והתרבות .
בהחלט .
לכן אתה מציע להסיר מסדר-היום .
כמה זמן יש לכל אחד ?
אדוני היושב-ראש , איפה הנשים המוכות ?
הן היו חייבות להיות כאן ולשמוע .
אמרתי את זה בחיוך .
גברתי היושבת-ראש , כנסת נכבדה , בישראל יש היום למעלה מ - 100,000 נשים מוכות .
כל אשה חמישית מוכה וכל אשה שישית נאנסת בתקופת נישואיה בידי בן זוגה .
בשנת 1991 נרצחו 42 נשים בידי בעליהן , ב - 1992 נרצחו יותר נשים בידי בעליהן , ואת מה שתביא שנת 1993 נראה בהמשך .
בחרתי היום דווקא לעסוק באוכלוסייה הערבית , בחלק הנסתר מאתנו .
גם שם יש בעיה קשה , מסובכת ומורכבת .
אפתח ואומר כי שאלת הנשים המוכות היא שאלה עתיקת יומין , אך רק בשנים האחרונות היא צצה על פני השטח והפכה לבעיה שכולנו מודעים לה .
אין ספק שמי שמכה אשה אין מקומו בחברה התרבותית .
אוסיף בסוגריים , כי גם אשה המכה גבר אינה ראויה להיות בחברה האנושית .
לאלימות במשפחה יש סיבות פסיכולוגיות בעיקר , ואת הבעיה הזו יקשה לפתור במסגרת דיון בכנסת .
אני רוצה לברך את השדולה שקמה בכנסת .
עם חברתי נאוה ארד , שתהיה שותפה לטיפול בנושא זה , נהיה לעזר לכם .
העניין רציני וחשוב .
אוכלוסיית הנשים בישראל מורכבת ממגזרים שונים : יש נשים חילוניות ודתיות , יש נשים ערביות , דרוזיות , נוצריות ועוד .
אם לגבי אוכלוסיית הנשים החילוניות בישראל יש מודעות גבוהה לכל מה שנוגע בהכאתן , הרי לגבי אוכלוסיית הנשים בנות המיעוטים – זו עדיין מסתתרת בארון בכל הקשור לאלימות בתוך המשפחה , כמו גם בנושא גילוי העריות .
גברתי היושבת-ראש , המשפחה הערבית היא משפחה סגורה מאוד , ויש לה קודים חמורים ומחמירים בכל הנוגע לכבוד המשפחה .
כתוצאה מהקודים הללו , לאשה הערבייה המוכה אין לאן לפנות .
אין היא יכולה ללכת אל הוריה ולבקש הגנתם , ואין היא יכולה להתלונן ברבים על כך שבעלה מכה אותה .
גם החברה הישראלית בכללותה אינה מודעת להיקף התופעה בחברה הערבית .
נוסף על כך , לא דאגנו להקים בעבור הנשים הערביות מעונות לנשים מוכות כפי שהקמנו במגזר היהודי .
אני שמח על ששרת העבודה והרווחה הודיעה היום על הקמת כמה מעונות לנשים מוכות .
נכון שמספר המעונות גם במגזר היהודי אינו רב , אך במגזר הערבי כולו יש אחד .
מוכרחים להעיר שהבעיה אינה המחסור במעונות לנשים מוכות , אלא שבירת הקודים המשפחתיים החמורים הנהוגים בחברה הערבית , על מנת לאפשר לאשה המוכה לברוח אל המעון כדי להציל את נשמתה .
נשות החברה הערבית בישראל עדיין לא הגיעו להכרה ולמודעות הקיימת בקרב הנשים היהודיות לגבי זכויותיהן כנשים וכבני אדם .
המפגש שבין החברה הערבית ובין החברה הישראלית יכול אולי , כעבור 40 שנה , להביא את הנשים הערביות המוכות ליתר הכרה בזכותן לחיות ללא אלימות במשפחה .
לאחרונה שומעים הדים לכך שנשים ערביות רוצות לשבור את הטבו שעל-פיו הן חיות .
אני מקווה שכולנו נעורר את השאלה במגזר הערבי ובאוכלוסייה הדרוזית , כי הבעיה היא בעיה של כולנו .
שיתוף פעולה בין האוכלוסייה היהודית והערבית בסוגיה זו יהיה לתועלת החברה כולה ולתועלת מדינת ישראל .
תודה .</text></doc><doc><name>יורם לס (העבודה):</name><text>גברתי השרה , חברת " בזק " מרשה לעצמה כנראה לזלזל אפילו בשר הממונה עליה ולתת תשובות שהן לא תשובות , לדעת השר .
מקור הזלזול הוא מן הסתם במונופול שיש לחברת " בזק " על נושא הטלפונים .
לעניין המונופול מצאו פתרון .
בארצות-הברית היתה חברה כזו ושברו אותה – את חברת " בל " הפכו ל " בייבי-בל " ועשו חברות מתחרות .
שאלתי הרחבה לשרה , לאור הזלזול שאנחנו רואים כאן בתשובותיה של חברת " בזק " , ולא חלילה כמובן של השרה , מה עושה משרד התקשורת כדי לשבור את המונופול של חברת " בזק " ?</text></doc><doc><name>דן תיכון (הליכוד):</name><text>הנושא הזה נדון בוועדה לביקורת המדינה .
אני יכול לענות במקומה .
אני מעודכן .
ל - 18 .
על כך אני מוכן לענות .
מקצה שיפורים .
במקום השידורים מהכנסת .
כך תהרוג אותנו .
גם בכדורסל אתה רואה את זה ?
לא , יש הבדל בין כדורגל לכדורסל .
לא הבנת את שאלתי .
אני שואל : למה ?
נקבל תשובה רשמית על כך ?
זה שינוי בתקנון .
היה בממשלת הליכוד .</text></doc><doc><name>קריאה:</name><text>זה עניין ציבורי .</text></doc><doc><name>יוסף בא - גד (מולדת):</name><text>גברתי השרה , נוכח התחרות בטלוויזיה אבקש מהשרה להקשיב .
תודה .
נוכח התחרות בטלוויזיה , ראי הסרט " עגיל ב " – האות השביעית , אני מתבייש לומר איפה .
" עגיל ב " – האות השביעית , כך כתוב .
ונוכח ירידת הרמה המוסרית בתוכניות הטלוויזיה , מפתיע שמצמצמים את השעות של הטלוויזיה החינוכית וכן את תוכניות מורשת ישראל , שקוצצו ב - 50 % .
ברצוני לשאול :
1. האם הקיצוץ נעשה על דעת אישי חינוך וציבור ?
2. מה בדעת השרה לפעול , כדי לבטל קיצוצים אלה ?
אני מקווה , גברתי השרה , שלא תצטרכי גם בשאלה זו להתנצל כי מישהו הטעה אותך .
אני קובע עובדה , שתוכנית מורשת ישראל היתה אחת לשבוע , היום היא אחת לשבועיים .
אם זה לא קיצוץ של 50 % , איני יודע מהו קיצוץ של 50 % . אני קובע עובדה ומבקש תשובה .
דבר נוסף : בטלוויזיה החינוכית , שעות אחר-הצהריים עומדות להיות מבוטלות .
אם זה לא צמצום , איני מבין מהו צמצום .
ברשותך , אני רוצה לשאול : נוכח התחרות למשיכת צופים , לצערי על-ידי אמצעים פורנוגרפיים , כיצד ניתן לשמור על מוסריותו של הערוץ המרכזי , והאם ניתן להשתמש בערוץ-3 או בטלוויזיה בכבלים לתוכניות מסורתיות בעבור הציבור המסורתי והרציני ?
נוסף על השידורים מהכנסת .
מה , משחקים בשבת ?
חילול שבת ?</text></doc><doc><name>דוד מנע (הליכוד):</name><text>תגיד איפה .
אדוני היושב-ראש , אדוני השר , אני תמה מדוע נציגים שלנו בנושא של מוצגים או גילויים ארכיאולוגיים שקשורים למורשת העם היהודי צריכים להיות נתונים למשא-ומתן בעתיד הקרוב .
האמן לי , בעירי רמת-גן ובכל מקום אחר , לו מצאנו משהו שקשור למורשת האסלאם , ואילו רצו זאת , הייתי בחפץ לב נותן להם את זה .
זה לא שייך למורשת שלי ואני לא רוצה את זה .
אבל אם יש דברים שקשורים למורשת שלי , לעם שלי , לפני אלפי שנים , מה אנחנו צריכים בכלל להיכנס בנושא הזה למשא-ומתן , בשביל מה אנחנו צריכים להצטדק ?
אלה דברים ששייכים לנו , והם צריכים להישאר אצלנו .
אתה מוכן לפרט לגבי הנהימות ?
אדוני היושב-ראש , אדוני השר , אני מצטרף לתקווה שהיתה בדברים שלך לגבי פקולטות שונות , ולא רק בעניין בית-הספר לחשבונאות .
אני רוצה לנצל את הדקה שיש לי כדי לומר לך כמה דברים .
אני מביע את תדהמתי על שהפקולטה למשפטים באוניברסיטת תל-אביב , שבה סיימתי את חוק לימודי , הגיעה לחוזה עם נדבן ידוע , שבעבור תרומתו יתנוסס שמו לא רק בבניין הפקולטה למשפטים , אלא גם על כל התעודות של הבוגרים .
אני מצפה שבית-הספר למשפטים של אוניברסיטת תל-אביב ישמש דוגמה לכל הפקולטות האחרות , ואני קורא לראשי הפקולטה לשמש דוגמה ולוותר על החוזה הזה .
איני מתייחס כאן לזהותו של התורם ולוויכוח סביב אישיותו , אלא לנושא העקרוני של התרומה ולהכללת שם התורם בתעודות שיינתנו .
האוניברסיטאות מקבלות תרומות , זה טבעי , זה רצוי , אבל אל תפרטו את החינוך לפרוטות .
אוניברסיטת תל-אביב ובית-הספר למשפטים – הוא החשוב , הוא החינוכי , ולא יירשם בתעודות שבית-הספר נקרא על-שם תורם זה או אחר .
זה מה שרציתי לומר .
תודה רבה .</text></doc><doc><name>דוד מגן (הליכוד):</name><text>אדוני היושב-ראש , בוודאי תרשה לי היום , כאשר יש תחרות בריאה בין רשתות הטלוויזיה , להזכיר את היוזמה הברוכה של כמה אישים בכנסות הקודמות וגם בכנסת הנוכחית : את חבר הכנסת מיכה רייסר , זיכרונו לברכה , וייבדלו לחיים ארוכים חבר הכנסת לשעבר פנחס גולדשטיין , חבר הכנסת והיום השר אמנון רובינשטיין , חבר הכנסת מאיר שטרית וחבר הכנסת דן תיכון , אשר עם הוועדות השונות קידמו את הטלוויזיה לרמה הגבוהה שבה היא נמצאת .
הבקשה מן השרה היום היא , אם אפשר , להציג בפני הכנסת סקר צפייה והאזנה .
אני מניח שהרשתות השונות עושות זאת בסודיות מטעמים טקטיים , ואנו כחברי הכנסת רשאים לדעת מהו המצב היום ומה אפשר ללמוד ממנו .</text></doc><doc><name>יצחק לוי (מפד"ל):</name><text>אדוני היושב-ראש , גברתי השרה , קראתי הבוקר את תשובתך בעיתון .
על השאילתא של הרב בא-גד .
הבוקר התפרסם שאמרת כי אין קיצוץ בטלוויזיה החינוכית , מכיוון שיש ערוץ שלם בכבלים וזמן נוסף בערוץ השני .
קודם כול , יש הרבה מאוד אנשים שאינם מחוברים לכבלים .
היום יוצאים מנקודת הנחה שכל עם ישראל מחובר לכבלים , אך לא כך הדבר .
דבר שני : את מורידה את השעות של הילדים והנוער .
כאשר הטלוויזיה החינוכית פועלת בשעות הבוקר , הילדים נמצאים בבית-הספר .
חלקם נעזרים בטלוויזיה החינוכית וחלקם לא .
אבל השעות מ - 14:00 עד 17:00 , שהן השעות העדיפות על בני הנוער , שבהן הם יושבים וצופים בתוכניות טלוויזיה ובתוכניות טובות – דווקא בהן את פוגעת .
אני רוצה להציע לך , שתיקחי חלק מאותו ערוץ בטלוויזיה החינוכית שנמצא בכבלים ותכניסי את כל התוכניות שאת רוצה בהן .
היתה לכם אפשרות לעשות זאת בערוץ-3 , אבל העדפתם לתת את ערוץ-3 לכנסת , תמורת סכום פעוט , אבל זה היה שיקול של הרשת הממלכתית .
אם לא עשיתם זאת כרגע , זה לא צריך לבוא על חשבון הילדים והנוער בשעות הנוחות ביותר שלהם לצפייה .
אדוני סגן השר , אינני יודע אם ידוע לך שאותו רוכב אופניים , שהוא עולה חדש מארצות-הברית , היה מהמצטיינים ברוכבי האופניים בארצות-הברית .
אני חושב שחשוב לעולם הספורט הישראלי שהוא ישולב בפעילות .
אינני יודע מדוע ב - 1993 הוא לא ניגש שוב .
יכול להיות שמכיוון שלא עמדו במגע אתו ב - 1992 והוא התאכזב מהעניין , הוא לא פנה שוב .
אני שואל את כבוד סגן השר בעניין תחרות האופניים באליפות ישראל הקרובה , שתהיה ב - 1994 .
אם כבוד השר אומר לי שהתחרות תהיה ביום חול ולא בשבת , על אף בעיית התחבורה שנצטרך למצוא לה פתרון , אם התחרות תהיה ביום חול ולא בשבת אני מקבל על עצמי לפנות אל אותו ספורטאי ולדאוג לכך שהוא ישתתף בתחרות .
אני חושב שכולנו נצא נשכרים מזה .
תודה .
גברתי היושבת-ראש , אדוני שר המשפטים , חבר הכנסת , חברת הכנסת , ביקשתי להשתתף בדיון הזה קודם כול בגלל חשיבות הנושא .
אלימות נגד נשים היא רק חלק מאלימות שנוגעת כמעט בכל שטח במדינה – אלימות נגד ילדים , אלימות נגד קשישים , אלימות בכבישים , אלימות מילולית חמורה .
אנחנו צריכים לדעת שאנחנו חיים בעידן של אלימות חברתית .
ככל שעידן השלום העולמי אולי מתקרב , הרי בתוכנו , בתוך החברה , האלימות גוברת .
אני רוצה להדגיש ולהתמקד בדיון על האלימות נגד נשים .
אנחנו צריכים בראש ובראשונה לבחון דרכים איך להגן על נשים .
ההגנה על נשים צריכה להיות בשלושה תחומים : קודם כול , בגיבוי הציבורי שאנחנו נותנים לנשים מהבית הזה , מארגונים אחרים , מכל ארגון וארגון בארץ .
הארגון הציבורי הוא בחקיקה , באפשרויות שוויוניות להתקדמות , בשכר שווה , בכל דבר שאנחנו יכולים לחזק את תדמית הנשים בכך שידעו יותר על עצמן ועל כבודן .
היהדות מחמירה מאוד בעניין שמירת כבודה של האשה .
הרמב"ם פוסק בספרו הגדול " היד החזקה " , שחייב אדם לאהוב את אשתו כגופו ולכבדה יותר מגופו .
כלומר , כבודה של האשה הוא אפילו מעל לאהבתו של איש את אשתו .
בגלל רגישותה , בגלל היותה במידה מסוימת חלשה , אנחנו חייבים לחזק את כבודה עד כמה שניתן .
זה תחום אחד , ואני רוצה לחזור אחר כך , בסיום דברי , במלה אחת לתחום הזה .
התחום השני הוא לאו דווקא תחום החקיקה .
אני חושב שהכנסת הזאת כבר שבעה חקיקה בהגנה על נשים , על ילדים , על קשישים .
הוא בתחום מדיניות של המשטרה ושל בתי-משפט בעיקר .
על הנשים לדעת , שאם הן מתלוננות , הן יכולות לעשות זאת בלי להיפגע והן יכולות בסופו של דבר להביא את התוקף לדין .
עכשיו נשים חוששות להתלונן .
הן חוששות להתלונן , או מפני שהן חוששות שלאחר מכן , אם לא יתפסו את התוקף , הוא יתנקם בהן ;
או בגלל החשש מהפגיעה הנפשית שתקרה להן בעת החקירה .
הן חוששות שהמשטרה לא ערוכה לחקור כמו שצריך אשה פגועה .
ואשה שנפגעה , הפגיעה היא חמורה , היא קשה והיא גם לאורך זמן , ללא שום ספק .
הן גם חוששות שמשפטן יתברר לאחר שנים רבות , ולכן הן אינן רואות תועלת בעניין הזה .
אם אנחנו לא מאפשרים לנשים לבוא ולהגן על עצמן בהגנה המינימלית הזאת של תביעה צודקת , של דין צודק , של חיסכון בעינוי הדין , שלא יהיה עיוות הדין , שהן יוכלו להיחקר בצורה מספקת , שלאשה יהיה ביטחון מספיק שעל-ידי זה שהיא הולכת לבית-המשפט היא מוצאת את הגנתה , הרי שלא עשינו דבר .
הדברים האלה מכוונים בעיקר לשר המשפטים , שאומנם יצא מן האולם אבל הוא בוודאי ער להם .
תרשי לי עוד משפט אחד , גברתי היושבת-ראש , כי אני רוצה דווקא לחלוק על דברייך בדיון הזה .
התלהבת מאוד מפסיקה של שופט , שבא ואמר , שאם אשה מסכימה לשתות קפה עם בחור , זה לא אומר שהיא כבר מסכימה ללכת אתו לחדר המיטות ;
וזה שאשה לפעמים לבושה לבוש פרובוקטיבי לא מאפשר אף לאדם אחד לפגוע בגופה .
זה נכון , אבל אנחנו צריכים לדעת , שאווירה מתירנית גם היא חלק מהעניין .
אי-אפשר לבוא לכאן ולתת מסר לנשים ולומר להן : היו פרובוקטיביות כמה שאתן רוצות , אבל דעו לכן שזכותכן שלא ייגעו בכן .
נכון , זכותן שלא ייגעו בהן , אבל בסופו של דבר הן גורמות לאווירה מתירנית , שגוררת אחריה חולשת הדעת אצל גברים .
אני לא צריך לבוא הנה , מצד אחד לעודד את המתירנות הזאת , ומצד שני לבוא ולהגיד שאנחנו מגינים על זכויות האשה .
נגן על זכויות הנשים , נגן כמה שצריך , נגן בחקיקה ונגן בכל דבר .
זכותה של האשה צריכה להיות מוגנת בצורה מלאה .
אבל מצד שני צריך להגיד לנשים : תיזהרו קצת על עצמכן , היו קצת פחות מתירניות , היו קצת פחות פרובוקטיביות .
יכול להיות שעל-ידי זה ייחסכו הרבה מאוד מקרים .
תודה רבה .
אתה יודע בדיוק למה הכוונה – לבוש פרובוקטיבי אצל אשה .
לא היתה כוונתי לתלות את האשמה במישהו אחר , אלא הערתי ליושבת-ראש על ההתלהבות שלה לגבי הפסיקה של אותו שופט .
אני מסכים אתך .
אתה לא מסוגל לקבוע אם אשה לבושה בצורה פרובוקטיבית ?
בוא נראה עשר נשים לבושות ותגיד לי .
לא צריך להיתמם , חבר הכנסת טמקין , כולם יודעים מה זה אשה לבושה בצורה פרובוקטיבית .
נכון , אבל יהיו בוודאי מקרים ששנינו נסכים שזאת פרובוקציה .
אמרתי את זה .
לא את זה אמרתי .
אתה מדבר על 38 % מאלה שהורשעו ?
גברתי היושבת-ראש , רבותי חברי הכנסת , אדוני סגן שר החוץ , ביקשתי להעלות הצעה לסדר-היום כדי לברר לעצמי , ואולי לאחרים , מה היא המדיניות האמיתית של הממשלה .
אי-אפשר להכחיש , וגם אתה לא תכחיש , שהצהרותיך סותרות את הצהרותיו של ראש הממשלה בכמה נושאים , נושאים מאוד עקרוניים , בעיני לפחות הם מאוד עקרוניים , ותמהים אנחנו על שבתקופה כל כך רגישה וכל כך קשה לעם ישראל , הממשלה כל כך לא מסודרת .
ראש הממשלה מצהיר מחד גיסא על דברים מסוימים , וסגן שר החוץ מצהיר מאידך גיסא על דברים אחרים .
אני מתכוון , כמובן , לשלוש הצהרות שכבר הוזכרו כאן .
האחת – בנושא ירושלים .
עמדה פה הממשלה כולה , ונציג הממשלה אמר באותו יום , כשהתקבל בכנסת חוק שריון חוק-יסוד : ירושלים , ואמרו : אנחנו מצביעים נגד כדי שלא להקשות את המשא-ומתן , אבל היו בטוחים שלא יהיה שום הבדל או שום שינוי בריבונותה של ירושלים .
הצהרות של כל הממשלה כולה .
והנה , סגן השר ביילין מדבר על ישות פלשתינית מצומצמת באחד מרבעיה של ירושלים ;
כך בכל אופן נמסר בתקשורת .
מה היא מדיניות הממשלה , אדוני סגן השר ?
ירושלים נשארת בריבונות ישראל או שתהיה ישות פלשתינית באחד מחלקיה של ירושלים ?
לגבי בקעת-הירדן – כנ"ל .
ממשלת ישראל הצהירה , שבקעת-הירדן תישאר בשליטת צה"ל , שלאורך הירדן ישב צה"ל .
תמיד אמרו שיישובי בקעת-הירדן – אלה לא התנחלויות , אלה יישובים ;
אלה היושבים שם הם מתיישבים , הם לא מתנחלים , הם אינם מפריעים לשלום , חלילה , כמו שמפריעים אנשי קדומים ואנשי אלון-מורה , אלה אנשים משלנו .
קו בקעת-הירדן הוא קו חשוב לביטחונה של מדינת ישראל .
והנה , סגן שר החוץ בא ומודיע לנו , שכנראה לא יהיה מנוס מלחזור לגבולות 1967 , מלמסור את בקעת-הירדן עם הסכם פירוז – לא יהיה צבא אחר .
אבל זה לא מה שהממשלה אמרה , זה לא מה שראש הממשלה אמר .
ובנושא הגולן , אדוני סגן שר החוץ , אותו דבר .
מחד גיסא – הצהרות שלא יורדים מהגולן או לא יורדים מכל הגולן ;
מאידך גיסא – הצהרות שיש מה לדבר .
אבל כאן אני חייב לומר , שטיעוני חלש יותר .
אדוני סגן השר , בנושא הגולן הטיעון שלי חלש יותר , כי אני שומע לאחרונה שגם ראש הממשלה אומר שניסוג מהגולן .
אם ראש הממשלה אומר שהוא מבקש לפתוח בשיחות חשאיות עם הסורים כדי להגיע להסכם שלום ובאותן שיחות חשאיות הוא יודיע על עומק הנסיגה , אין לי ספק בכך שראש הממשלה רוצה בצורה חשאית לגמור הסכם שלום עם סוריה ואחר כך לבוא לעם ישראל ולהודיע : יש הסכם , יש שלום מלא , יש נסיגה מלאה .
וכאן בנקודה הזאת אתם מתקרבים , בהצהרותיכם לפחות .
חשוב היה לשמוע באמת מה המדיניות .
אדוני סגן השר , אני רוצה לומר לך כתגובה על דברי חבר הכנסת אורי אור , שאמר דבר שאינני מבין אותו .
יש משא-ומתן , במשא-ומתן צריך לדבר מעט וצריך לשאת ולתת הרבה , אבל במשא-ומתן צריך לקבוע קווים אדומים .
הקווים האדומים של הצד השני , אנחנו יודעים אותם .
האם מותר לנו לדעת מה הם הקווים האדומים של ממשלת ישראל ?
האם מותר לנו לדעת מה הם הקווים שמהם ממשלת ישראל לא תיסוג ובמסגרת הזאת יהיה המשא-ומתן ?
האם אתה חושב שעם ישראל צריך להסכים לתהליך שלום כאשר הוא אינו יודע כלל לאן תהליך השלום הזה מוביל ?
אני חושב שלא נכון לעשות כך , בעיקר כאשר ראש הממשלה אומר : הכול יהיה גלוי , הכול ידוע .
ויש הצהרות , ההצהרות ברורות לגבי הקווים האדומים , רק אנחנו אומרים שהקווים האדומים האלה מתמוטטים אחד אחר השני .
אני רוצה לסיים בדבר נוסף .
רבותי חברי הכנסת מסיעת העבודה , חבל שחברי הכנסת קהלני וגולדשמידט אינם כאן .
אני חייב להביע כאן אכזבה עמוקה משני החברים הטובים האלה .
אתה תמסור להם , הם יכולים גם לקרוא את זה בפרוטוקול .
אני רוצה לומר , שהם נטלו על עצמם את הדאגה לגולן בכנסת .
חבר הכנסת קהלני אמר : אני אעמוד בראש הלובי .
הוא לא היה חבר מן השורה בלובי של הגולן , אלא הוא בא ואמר : אני אוביל את המאבק .
הוא לקח אותנו , את חברי האופוזיציה , לסיור בגולן .
חבר הכנסת אור , את כל התירוצים תגיד אחר כך .
אני רק אומר את הרגשותי כלפיהם .
ביבי נתניהו קלקל , אתה אומר .
אני אומר , חבר הכנסת קהלני לקח על עצמו להוביל את המאבק על הגולן .
הוא לקח אותנו לסיור בגולן והראה לנו את הסכנות החמורות שבתיקונים קוסמטיים , שבירידה מקו התלים .
והנה , כאשר מגיע המבחן , והמבחן מגיע , הוא קרוב ממש , וכאשר יש צורך לנקוט צעד פרלמנטרי כדי למנוע נסיגה מהגולן , חברי הכנסת האלה מתקפלים .
ההתקפלות הזאת חמורה בעיני , מכיוון שבגללם דחינו את העלאת הצעת החוק
על רבין אנחנו מדברים כל הזמן ואנחנו יודעים שלצערנו הרב הוא התקפל .
חשבנו שאותם חברים ממפלגת העבודה , שבאמת מעוניינים לשמור על הגולן , לא יעשו זאת .
הם לא ילכו עם הליכוד , הם צריכים ללכת עם הגולן .
הם צריכים ללכת עם הגולן .
אף אחד לא ביקש שהם ילכו עם הליכוד .
לשני החברים האלה , למיטב ידיעתי , יש זכות כניסה לאולם הזה , והם היו יכולים להיות כאן ולשמוע ;
אני לא מדבר על אנשים מבחוץ שאינם יכולים להיכנס ולהיות נוכחים באולם .
וחבל שהם אינם נמצאים כאן .
אבל אנחנו נבחן את כוונותיהם .
ראשית כול , אנחנו נעלה את הצעת החוק גם אם היא תיפול .
דבר שני , חבר הכנסת אורי אור , שמענו שחבר הכנסת קהלני הודיע לראש הממשלה , שהוא יעמוד על כך שיהיה משאל עם לפני נסיגה מהגולן .
נעמיד זאת במבחן הצעת חוק .
חבר הכנסת אורי אור , אתה יכול לעשות ככה ואתה יכול לשכנע שוב את חבר הכנסת קהלני שגם לכך יתנגד .
זה באמת יהיה לכבודו ולכבוד כל החברים שדיברו גבוהה על נושא הגולן .
נעמיד את העניין למבחן , כי הגולן יקר לנו , לא הליכוד , לא המפד"ל ולא האופוזיציה .
אני מציע לחברי הכנסת ממפלגת העבודה , לאלה שאינם נמצאים כאן , לעמוד איתנים בדעתם ולהצטרף לאותן יוזמות , שבזכותן אני מקווה , בעזרת השם , נצליח לשמור על הגולן .
תודה רבה .
אז מה ?
במצע של מפלגת העבודה בנושא הגולן מדובר על כך שיימצא הסדר להתיישבות היהודית והיא תישאר בגולן .
אני שואל את כבוד סגן השר , האם זו עמדת הממשלה .
כלומר , א .
לא נסיגה מלאה מהגולן
ב .
ההתיישבות היהודית , בכל מקרה , כלומר גם לאחר הסכם הקבע , והסכם קבע יהיה רק עם סוריה – ההתיישבות היהודית תישאר בריבונות ישראל
נוכחות ביטחונית ישראלית ליד ההתיישבות .
האם הממשלה תעמוד בנוסחה הזאת ?
אני מבקש דיון במליאה .
אני נרשמתי .</text></doc><doc><name>נעמי בלומנטל (הליכוד):</name><text>בקשר לחפירות ההצלה המתקיימות עתה ביריחו ובחבל-עזה – ברצוני לשאול :
1. אילו ממצאים שקשורים לעמנו ולמורשתו נמצאו בחפירות ?
2. האם תפקיר הממשלה עתיקות אלה ?
3. האם בסעיפי ההסכם עם אש"ף יש התייחסות לממצאים ארכיאולוגיים ולהתחייבויות בקשר להן , ואם כן – מה הן ?
כידוע , הסכמים באשר לממצאים ארכיאולוגיים , כפי שאומנם היה במדבר סיני , מתייחסים למדינות ריבוניות , על מה מסתמכת הסכמה כלשהי שתהיה בהקשר זה , כפי שאומנם מצטייר , לצערי , כאשר מדובר בהסכם שמתקיים בין מדינה ריבונית , מדינת ישראל , לבין אנטי-מדינה ?
קודם כול , אני שמחה שאומנם המשרד הגיב על כך שנאמר במסמכים " שטחים כבושים " , אני שמחה שהערתם על כך , ואני מקווה שתעשו את זה גם להבא , וביתר שאת , ולא תנהלו משאים-ומתנים עם גופים בין-לאומיים כאשר המונח הזה בשימוש .
ולשאלתי : האם במסגרת משרדך יש פעילויות נוספות שבהן משתמשים רשמית במונח " שטחים מוחזקים " או " שטחים כבושים " , ולא במונחים המתאימים : יהודה , שומרון וחבל-עזה ?
אני מוכרחה לומר שזאת מכה שהפכה ללטיפה .
אדוני היושב-ראש , כנסת נכבדה , קודם כול אני רוצה לברך את ארגוני הנשים , את הנשים בישראל , שעושות מעל ומעבר כדי להתמודד עם התופעה הקשה שאנחנו חיים אתה , תופעת האלימות נגד נשים .
כידוע , מדובר בארץ על כ - 170,000 נשים שסובלות בצורה זו או אחרת מהתעללות , אם כוחנית ואם מינית .
ונוטים להקל בחומרתה של הבעיה הזאת .
אני רוצה לברך את שרת העבודה והרווחה .
היום נחנכו שלושה מקלטים לנשים מוכות .
הם כבר כמעט היו מוכנים .
היום היה יום גדול לנשים בישראל .
בתמיכתה המסיבית , הכספית , של שרת העבודה והרווחה , נפתחו שלושה מקלטים לנשים מוכות , נוסף על השישה הקיימים .
זו עלייה של 50 % .
אני רוצה לברך את היועצת החדשה של ראש הממשלה : תבורכי , ויישר כוחך .
אנחנו בוודאי נסייע לך .
אני רוצה להתייחס לנושא בעייתי קצת , בעיקר שאנחנו מדברים עליו כאן בכנסת , הוא נושא השפיטה , כאשר היא קשורה לאלימות , אלימות נגד נשים , אלימות בתוך המשפחה , גילוי עריות , עבירות מין .
יש איזו סתירה בסיסית בין הטענה שלשופטים יש דעות קדומות – זה מה שאני בעצם טוענת היום – ולכן השפיטה יחסית מקילה , לבין התפיסה שאנחנו רוצים לראות ולתפוס את המערכת המשפטית כמערכת של צדק אובייקטיבי המתנשא מעל שיקולי זמן , שיקולים פוליטיים ונטיות סובייקטיביות .
בארצות-הברית , לאחר עבודת מחקר אינטנסיבית של ועדות מיוחדות שחקרו את נושא האפליה המינית בבתי-המשפט , הגיעו למסקנה שאומנם קיימת אפליה בבתי-המשפט בנושאים שקשורים לאלימות נגד נשים .
זה נובע באמת מדימוי של האשה , שכמו שאנחנו יודעים – אולי איזו מכה על הבוקר תארגן לה את היום , אולי הגוף שלה זה לא בדיוק מה שהיינו רוצים , או שאנחנו רוצים אבל זה
כן , כמו שאומר סגן היושב-ראש עזרן , אולי איזו התעמלות בוקר קלה .
כאשר האשה מגיעה אל דוכן העדים , והיא בדרך כלל עדה במשפטים האלה , שואלים : מה היא לבשה ?
איך היא התנהגה ?
זאת אומרת , מראש מסתכלים עליה , הקורבן , כעל נאשמת .
ועל הנאשם מסתכלים בסלחנות מסוימת .
יש לנו בעיה רצינית עם מערכת השפיטה בארץ בכל מה שקשור לעונשים בעבירות מין , בעבירות של אלימות נגד נשים .
אני פניתי לשופט לוין שעוסק בסדנאות לשופטים .
פניתי אליו במגמה להכניס למערכת הסדנאות של השופטים סדנאות מיוחדות , כפי שנעשה בארצות-הברית , והניסיון הוא טוב .
זאת אומרת , לאחר שמתקיימות הסדנאות האלו לשופטים , השופטים – לרבות שופטות – משנים את ההתייחסות שלהם לכל הנושא , לנשים שמדברות .
לגבי אשה שנאנסת , רוב הנשים לא באות ומתלוננות על כך .
אבל כשהן באות , הן באות בדרך כלל זמן רב לאחר שזה קרה להן .
התגובות לאחר אונס הן לא התגובות שאנחנו מצפים שתהיינה .
המערכת המשפטית איננה מבינה את התגובות האלה .
הסניגוריה של הנאשם מנסה להציג את האשה , את הקורבן , כמי שהיא בעצמה אשמה .
וכך אנחנו מוצאים את עצמנו עם שופטים ושופטות בעלי דעות קדומות , עם דימויים מסולפים לגבי מה האשה יכולה , איך היא נראית , מה הכישורים שלה ומה היא מציגה בפנינו .
על כך אני מצרה , על כך אני מתקוממת .
ואני פונה לשופטים בישראל לדרוש שיתקיימו סדנאות מסוג זה , כדי שהמערכת המשפטית תנהג ביתר צדק בכל הקשור לנשים המוכות , הנאנסות .
כמובן מדובר גם על מקרים קשים ביותר של גילוי עריות .
כפי שאמרתי , פניתי למכון להכשרת שופטים .
התשובה שקיבלתי מהשופט לוין העומד בראש המכון היתה , שלא נראה לו שיש מקום לקיים השתלמויות מיוחדות בעניין זה .
חברי הכנסת , את החומה הזאת של מגדל השן אנחנו חייבים לפרוץ בכוחות משותפים .
מערכת השפיטה בארץ חייבת להקשיב לנו , להבין אותנו , לראות את המציאות העגומה כפי שהיא , ללא דימויים כוזבים , ללא דעות קדומות .
אני פונה לשופטים ולשופטות בישראל
ולדיינים : הביטו לנו בעיניים
אני פונה אליהם : תביטו לנו בעיניים , ראו אותנו , רצוחות , נאנסות , מוכות .
ראו את המציאות , ואז שפטו .
תודה רבה .</text></doc><doc><name>שר החינוך והתרבות א' רובינשטיין:</name><text>1. בחפירות הנערכות עתה באזור יריחו וים-המלח נחשפו ממצאים בעלי ערך רב לתרבות האנושית הכללית ולמורשת עם ישראל .
מבין אלה אפשר לציין ממצאים מתקופת בית-ראשון , מתקופת החשמונאים , מזמן מרד בר-כוכבא , מטבעות מתקופות שונות וקטעי מגילות גנוזות .
ביום חמישי הקרוב יפורסמו הממצאים הראשונים של חפירות אלה .
שום דבר אינו סודי , הכול רשום וגלוי , לא רק לציבור ולא רק לאקדמאים , אלא גם , לפי בקשתי , לארכיאולוגים פלשתינים .
3-2 .
עמדת ישראל בעניין הטיפול בעתיקות בעקבות הסכם העקרונות מתגבשת על-ידי ראש המינהל האזרחי ומתאם הפעולות בשטחים .
גורל הממצאים הארכיאולוגיים הנחשפים עתה יהיה כגורל הממצאים הארכיאולוגים שנחשפו בתקופה שקדמה לתקופה הנוכחית .
הנושא ייחרץ במסגרת המשא-ומתן עם הפלשתינים , וההחלטות יתקבלו במשא-ומתן אתם , הכול בהתאם לדין ולמשפט .
בהסכם העקרונות עם אש"ף אין הנושא הזה מוסדר כלל .
השאלה של חברת הכנסת בלומנטל לא היתה על עתיקות אלא על חדשות , דהיינו על עמדת ממשלת ישראל בנושא של הסכם העקרונות עם אש"ף .
אני רוצה לומר שאין שום הבחנה מבחינה משפטית בין חפירות ארכיאולוגיות כשירות מבחינה מדעית , שנעשו לפני הסכם העקרונות ולאחריו .
מובן שאנחנו לא רוצים לעשות שום דבר שייצור רושם כאילו יש כאן איזו פעולת חטיפה בלתי חוקית , כפי שיכול היה לעלות מחלק מהדיווחים על הנושא הזה .
אני מדגיש , לא רק שהחפירות הן גלויות , לא רק שהן נעשות תחת פיקוח מקצועי ואקדמי , לא רק שהזמנו ארכיאולוגים פלשתינים להשתתף בחפירות האלה , אלא שהממצאים כולם של החפירות האלה באזור יריחו יוצגו בפני הציבור , יקוטלגו וייעשה בהם כל הדרוש לצורך שימורם המדעי והארכיאולוגי .
לגבי ההבחנה בין ממצאים שנוגעים לתרבותנו , למורשתנו לבין ממצאים אחרים – אני מתאר לעצמי שנושא כזה יעלה במסגרת המשא-ומתן .
ממשלת ישראל מתכוונת לקיים את אמנת-האג וכל אמנה בין-לאומית אחרת , שהיא חתומה עליה .
1. משרד החינוך שותף לטיפוח החוסן הנפשי של התלמידים ומשקיע משאבים בהתמודדות עם תופעת המצוקות בקרב הנוער .
המצב המתואר בכתבה משקף חלק ממציאות קיימת , אבל גם זו לא בכל מערכת החינוך .
אין אפשרות להגיע לנתונים אמינים בקשר למספר ניסיונות ההתאבדות .
המספרים העולים מן הכתבה הנדונה הם השערה בלבד .
לא כל המקרים מדווחים למערכת הבריאות או למשרד החינוך .
לגבי מספר המתאבדים קיים דיווח מסודר במשרד ומופעלת ועדת בדיקה לגבי כל מקרה ומקרה .
לפי הנתונים שלנו , אין שינוי דרמטי במספר התלמידים המתאבדים בשלוש השנים האחרונות .
2. המשרד פרסם חוזרי מנכ"ל בנושא התוכניות להתמודדות עם לחצים ומניעת התאבדויות .
אלה הן בעיקר תוכניות מניעה , לשיפור כושר ההתמודדות של הנוער עם לחצים .
התוכניות מיושמות הלכה למעשה בחלק מבתי-הספר .
מנהל בית-הספר אחראי ליישומן .
4-3 .
את המקרים הקלים יחסית של מצוקות נוער ניתן להפנות ליועצים בבתי-הספר ולשירות הפסיכולוגי של הרשות המקומית .
הטיפול במקרים הקשים צריך להיעשות מחוץ לבית-הספר , בעיקר במרפאות לבריאות הנפש .
לעתים קיים קושי לשכנע את התלמידים ואת הוריהם לפנות למרפאות , לעתים אין מרפאות כאלה ביישובים מסוימים , לעתים קרובות יש רתיעה מצד ההורים לפנות גם לשירות הפסיכולוגי של בית-הספר .
איתור תלמידים במצוקה יכול להיעשות בהצלחה ניכרת , אבל לא מלאה , על-ידי חלק מהמורים .
המורים אינם יכולים למלא את מקומם של אנשי המקצוע לגבי המקרים הקשים , אולם איתור התלמידים במצוקה הוא נקודת מפתח להפניה לטיפול .
המשרד ערוך מההיבט הטכני-הנוהלי לטיפול הנדרש .
החל מינואר תופעל " השתלמות מוסדית " , ובאמצעותה ניתן יהיה לתדרך את כל המורים במערכת בנושאים האלה .
עם הכנסת תוכנית " כישורי חיים " למערכת החינוך יוקצו שעות לתוכניות לחיזוק כושר ההתמודדות ולמניעת התאבדות .
עם זאת , זאת תוכנית חדשה הנמצאת בשלבי בנייה וניסוי אינטנסיביים .
הדגש הוא במניעה , כלומר , בצמצום מספר המקרים על-ידי הקניית כלים להתמודדות כבר בשלבים מוקדמים של המצוקה .
תוכנית " כישורי החיים " אכן נכנסת בצורה הדרגתית , כמו כל תוכנית לימוד חדשה .
התוכנית נכנסה השנה בפעם הראשונה , ובמשרד החינוך בהחלט יש צוות שמטפל בנוער מנותק , שהוא פרי העלייה מחבר-העמים .
אנחנו מתכוונים לתגבר אותו , וגם להוסיף אנשים שיוכלו לעזור לנו בטיפול כוללני בנושא הזה מקרב יוצאי ברית-המועצות לשעבר .
1. התשובה חיובית .
2. התשובה שלילית .
3. לא היה צורך בהתערבות , מן הסיבה שאסביר בתשובה על שאלה 4 .
4. כאזרחים במדינה דמוקרטית הדוגלים בחופש הבעת הדעה , מאפשרת מערכת החינוך לתלמידי בתי-הספר , ובמקרה זה לתלמידי מגמת הגרפיקה , להגיש עבודות בנושא השלום , על-פי דמיונם , יוזמתם ויכולתם המקצועית .
אחת העבודות , מתוך 20 באותו נושא , היתה שילוב של שני הדגלים .
התקיים ויכוח ודיון ענייני ותרבותי , שבו היו מעורבים כל תלמידי בית-הספר בנושאים : מהות השלום , סיכוייו וסיכוניו , חופש הדיבור , מגבלות האמנות ועוד נושאים חינוכיים כגון אלה .
למרות זאת , החליטה הנהלת בית-הספר , לאור הקיצוניות בדרכי הביטוי וחילוקי הדעות סביבו , להסיר את העבודה ולהציג אותה במסגרת המגמה , תוך ניתוח האפקטים הגרפיים שלה בלבד .
ודאי שמערכת החינוך מצווה על כיבוד דגל הלאום , דגל ישראל .
כאן לא זו השאלה .
כאן אחת התלמידות , באחת מתוך 20 היצירות שהוצגו בתערוכה , נתנה ביטוי לרעיון השלום בדרך שנויה במחלוקת , והנהלת בית-הספר החליטה , מן הסיבה הזאת , להוציא אותה מהתערוכה .
1. התשובה שלילית .
בימים אלה מתבצעות פעולות של סקר ארכיאולוגי וחפירות ארכיאולוגיות ביהודה ובשומרון , בגזרה שבין נחל דליה בצפון לאזור עין-גדי בדרום .
העבודה המתבצעת אינה סודית , ודווח עליה למוסדות האקדמיים , למועצה הארכיאולוגית של יהודה ושומרון , למועצה הארכיאולוגית בישראל ולשאר הגורמים המוסמכים .
כל המוסדות האקדמיים הוזמנו לקחת חלק בפעולה .
כמו כן , נענתה רשות העתיקות לבקשתי המפורשת והזמינה ארכיאולוגים פלשתינים לקחת חלק בפעולה .
מדובר בעבודה מדעית מקצועית .
ממצאים שיעלו בסקרים ובחפירות הנערכות יהיו נושא למשא-ומתן ולהחלטות שיתקבלו בהמשך ובמשא-ומתן לגבי עתיד העתיקות בשטחים אלה , הכול בהתאם לדין ולמשפט .
2. התשובה שלילית .
אין שוני בין הנעשה היום לבין כל הפעולות הארכיאולוגיות הננקטות בשטח החל משנת 1967 .
פעולות אלה ידועות , מתואמות ומתועדות , בדומה לכ-40 פעולות דומות שנעשו בשנת 1993 ביהודה ובשומרון .
קמ"ט ארכיאולוגיה ביהודה , בשומרון ובחבל-עזה , הכפוף לראש המינהל האזרחי , שותף ופועל לגבי העתיקות בהתאם לסמכויות ולנהלים הקבועים בכל אותן 40 פעולות , כמו במקרה זה .
3. לפי תפיסתנו , אנחנו לא מפירים שום אמנה , וכפי שהצהרתי בתשובה על שאלה קודמת , ישראל תשמור על כל האמנות שבהן היא רואה את עצמה מחויבת , ולא תהיה שום פגיעה בעניין זה .
עלי להוסיף , כי בחפירות האלה נמצאו ממצאים חשובים ביותר להיסטוריה של עמנו , ואי-אפשר להתעלם מכך שאזור ים-המלח , על מערותיו ועל מגילותיו הגנוזות וההיסטוריה שלו , הקשורה במרד בר-כוכבא , יש לו משמעות גדולה מאוד להיסטוריה ולמורשת של עם ישראל .
חברת הכנסת ענת מאור , אני מזמין בזה , גם באמצעותך , גם מעל אמצעי התקשורת וגם מעל דוכן הכנסת , כל ארכיאולוג פלשתיני להשתתף במשלחת , ואני אדאג אישית לכך שהוא יקבל את מלוא היחס הראוי לו , והוא ייווכח לדעת שמדובר במשלחת מדעית ואין מסתירים שום ממצא .
ביום חמישי יציג מנכ"ל רשות העתיקות במסיבת עיתונאים את הממצאים שכבר נמצאו .
מדובר בקטעי מגילות גנוזות , שפענוחן חשוב לנו .
מדובר במטבעות מכל התקופות , לרבות מרד בר-כוכבא , דבר שחשוב לנו .
מדובר בממצאים של שרידי בדים , נעליים , דברים שמשתמרים רק באזור מדבר יהודה , וצריך להציל אותם , אני אומר , לא מפני שום רשות פלשתינית אלא מפני שודדים וגנבים , שכבר ביקרו בחלק מהמערות האלה וכבר עשו בהן שמות .
אני אומר , אנחנו עושים את זה למען המדע , ואני בהחלט מודה , למען מורשת ישראל , כיוון שיש לנו נגיעה מסוימת למה שהתרחש שם לפני כל כך הרבה שנים .
2-1 .
הנתונים על מספר המקומות במעונות הסטודנטים באוניברסיטאות השונות ידועים לוועדה לתכנון ולתקצוב , שהיא הגוף המטפל מטעם המדינה בתקצוב מערכת ההשכלה הגבוהה .
לא ניתן להשוות את המצב היחסי במוסדות השונים באמצעות חלוקת מספר המקומות במספר הסטודנטים .
יש שוני גדול בין המוסדות מבחינת המקום שממנו באים הסטודנטים .
באוניברסיטת תל-אביב באים 85 % מהסטודנטים מאזור תל-אביב , ורק 15 % באים מאזורים מרוחקים יותר , בעוד באוניברסיטה העברית היחס הוא 60 % ל - 40 % , ובטכניון 50 %– 50 % .
ות"ת – ועדה לתקצוב ולתכנון – קיבלה לפני למעלה מעשר שנים החלטה שלא להפנות משאבים ציבוריים מתקציבי ההשכלה הגבוהה לשם השתתפות בבניית מעונות סטודנטים באוניברסיטאות , או לשם סבסוד המגורים במעונות האלה .
החלטה זו מבוססת על נקודת המוצא , כי התקציבים המוגבלים העומדים לרשותה מיועדים רק למתקנים המשרתים את פונקציות ההוראה והמחקר של המוסדות להשכלה גבוהה .
אוניברסיטאות רשאיות , כמובן , להקצות לנושא זה ממקורותיהן העצמאיים , לרבות תרומות , לפי סדר עדיפויות שהן קובעות לעצמן .
3. ההשקעה בהצבת קרוונים נבדקה על-ידי אוניברסיטאות שונות ונמצאה לא כדאית .
הבעיה אינה רק מציאת אתרים להצבה , אלא עלות ההשקעה בהכשרת התשתית , נוסף על עלות הקרוונים עצמם , מול עלות האחזקה , התפעול וההתבלות המהירה של מבנים מסוג זה .
לבסוף עלי להעיר שות"ת איננה כפופה לי , ואני לא אחראי מיניסטריאלית לעמדותיה ולהחלטותיה .
חבר הכנסת שמאי , אילו היה עודף כסף היית צודק לחלוטין .
אילו הייתי ות"ת , והייתי צריך לבחור בין הגדלת מספר המקומות לסטודנטים שאין להם כלל מקום באוניברסיטה לבין בניית מעונות למי שגר בגוש-דן , הייתי בוחר בחלופה הראשונה .
אדוני היושב-ראש , כנסת נכבדה , תחילה אשיב על העניין השני שהעלה חבר הכנסת רענן כהן .
אכן , אין דעתי נוחה מריבוי התשלומים , תשלומי הכפל ברישום לאוניברסיטאות שונות .
יש כאן נטל גדול מאוד .
פניתי לוועד ראשי האוניברסיטאות .
בשבוע הבא אני מקיים אתם פגישה , ואני מבטיח לחבר הכנסת רענן כהן , שבניגוד לשאילתות הרבות שלו בעבר , כאשר הנושא הזה עבר ללא תשובה חיובית , בתוך זמן קצר תהיה פעולה , אם במסגרת מרכז רישום אחד או מסגרת אחרת , של החזרת רוב דמי הרישום לתלמיד שאינו מתקבל לאוניברסיטה , למעט דמי טיפול מינימליים .
להצעה לסדר-היום של חבר הכנסת רענן כהן , אני חוזר ורוצה להדגיש , ששר החינוך והתרבות אינו ממונה לא על ות"ת ולא על האוניברסיטאות .
בעצם אין שר שנושא באחריות פרלמנטרית בנושא האוניברסיטאות .
אני רוצה לומר זאת , כיוון שכמעט בכל שבוע אני מתבקש להשיב על הנושא הזה , ואני חייב לומר , שעל-פי הנוהג המוסכם על הכנסות והממשלות בשנים האחרונות , יש אוטונומיה מלאה לאוניברסיטה ואין שר נושא באחריות , כי אין שר שיש לו סמכות להורות לאוניברסיטה .
כשר החינוך והתרבות , יש לי רק שתי סמכויות : אני יושב-ראש המועצה להשכלה גבוהה , אני יכול להביא דבר כזה לפניה , אם כי אני לא חושב שהיא תוכל לטפל בזה , ואני אוכל להפעיל את סמכותי המוסרית או את ההשפעה שיש לי על ראשי האוניברסיטאות .
המדינה נותנת כסף לאוניברסיטאות באמצעות גוף עצמאי , שאין בו נציגים לשר האוצר ולשר החינוך והתרבות , ויושב-ראש הוועדה לתכנון ולתקצוב , פרופסור אמנון פזי , ולשעבר פרופסורים אחרים , הם לא חלק ממנגנון המדינה והם לא כפופים להוראות שלי ושל שר האוצר .
בתוכניות הלימודים בחשבונאות אין שנה רביעית .
השנה הרביעית הזאת היא שנה – אם אפשר לומר כך – לבר-אקדמית .
היא נועדה להכין את הבוגרים בחשבונאות לבחינות של מועצת רואי-חשבון .
יש מסלולים שונים כדי לעשות זאת .
האוניברסיטה מקיימת קורס הכנה כזה , קוראים לו בלשון פופולרית שנה רביעית , ובעבור הקורס הזה היא לא מקבלת כספים מות"ת .
לכן היא רואה את עצמה מחויבת לכסות את הוצאותיה , ואולי גם לוקחת לעצמה תקורה .
היא לוקחת את הסכום שהזכיר חבר הכנסת רענן כהן .
היא עושה זאת לא רק בחשבונאות אלא גם במקצועות אחרים , באמצעות מערכת שהיא מחוץ לתקציב המסובסד על-ידי הממשלה .
אני חוזר ואומר , האוניברסיטה לא מקבלת כסף , היא חייבת לכסות את העלות של הקורס .
אין לי התנגדות שכל העניין יעבור לוועדת החינוך והתרבות של הכנסת .</text></doc><doc><name>נעמי חזן (מרצ):</name><text>אדוני היושב-ראש , אדוני השר , האם ישראל מתכוונת לכבד את אמנת-האג , משנת 1954 , המתייחסת לא רק להסכמים בין מדינות , אבל גם להתנהגות של מדינות באזורים כבושים , כפי שעשתה במשא-ומתן עם מצרים , במיוחד בשנה האחרונה ?
אני מודה לשרת התקשורת , אבל אני רוצה לחזור ולומר , או יותר נכון לשאול , האם ייתכן ששידורים ממלכתיים מועברים בערוצים שהם ערוצים פרטיים ולכן אינם מגיעים לכלל האוכלוסייה ?
האם אין כאן מעשה שלא ייעשה על-ידי שירות ממלכתי ?
מה הזמן ?
אדוני היושב-ראש , חברות וחברי הכנסת , גם אני רוצה להצטרף לברכות ליועצת החדשה לראש הממשלה בנושא מעמד האשה , חברת הכנסת לשעבר נאוה ארד .
אבל אני לא בטוחה שאני רוצה להצטרף לברכות האחרות .
כי אני עומדת פה עכשיו במחאה , מחאה גדולה , על כך שמליאת הכנסת כמעט ריקה , כאשר 10 % מאוכלוסיית מדינת ישראל
ידעתי , ידעתי .
כאשר 10 % מאוכלוסיית מדינת ישראל סובלים מאלימות יום-יום , לילה-לילה .
אם לא יהיה גיוס כללי ויראו את הנושא של אלימות כלפי נשים כבעיה חברתית ממדרגה ראשונה , חבר הכנסת אורון , לא ייתכן שיהיה טיפול שורש בבעיה חברתית ממדרגה ראשונה .
כנראה זו עוד הפעם אלימות של גברים , אדוני היושב-ראש .
הבעיה הזאת איננה בעיה שניתן לטפל בה במסגרת דיונים של יום אחד בשנה .
אדוני היושב-ראש , אני רוצה לספר סיפור שמקפל בתוכו למעשה את כל הטרגדיה של אלימות כלפי נשים .
אני חוזרת לערב החג השני של סוכות , יום רביעי , 6 באוקטובר 1993 .
משפחת בסו ישבה לאכול ארוחת חג .
האב רפאל החל להשתולל פעם נוספת , זרק צלחות ובקבוקים על אשתו מזל .
הבן שוקי , שחזר מהצבא הביתה לחופשה , הוא צנחן , ראה את מה שקרה בבית ולא יכול היה לסבול זאת עוד .
אחרי ההתפרעות בסעודת החג , כאשר האב השיכור נמנם על הספה , הוציא שוקי את ה - 16 M שלו , ירה 21 כדורים באביו ורצח אותו .
הוא ניגש מייד למשטרה והודה ברצח .
זאת טרגדיה של נשים ?
הרי זאת טרגדיה חמורה וכאובה ביותר , אחת הטרגדיות הגדולות שאפשר להעלות על הדעת .
זאת טרגדיה משפחתית ואישית וחברתית של נשים ושל גברים כאחד .
האלימות במשפחת בסו התחילה לפני שנים מספר .
הבנים בבית גדלו תוך ראיית אמם מוכה ומבוזה יום-יום .
האם מזל פחדה להתלונן במשטרה .
השכנים התעלמו ממה שקורה לידם .
והמשטרה , משום שעדיין אין נורמות חוקיות וחברתיות המאפשרות טיפול חברתי בתחום הפרט , המשטרה התעלמה .
ומה קרה כתוצאה מכך ?
בן הרג את אביו כדי להגן על אמו .
אגב , הבן הזה עומד היום למשפט בעוון רצח .
אני הגשתי היום הצעת תיקון לחוק העונשין , שיאפשר להתחשב ולכלול בשיקולי השפיטה את הנסיבות המיוחדות של הרצח הזה , כדי שאפשר יהיה לתבוע בגין הריגה ולא רק בגין רצח .
בשביל זה צריך חוק , ולא רק בשביל המקרה הזה , אלא בכל מקרה של רצח , חבר הכנסת מיקי איתן , שבא כדי להגן על בן משפחה מפני אלימות של בן משפחה אחר .
אדוני היושב-ראש , תרשה לי עוד שתי דקות , באריכות .
ב " יומן השבוע " ראינו ושמענו עדויות של נשים שהן קורבנות של גילוי עריות .
גם בנושא זה הגשתי הצעת חוק שתשנה את חוקי ההתיישנות , כדי לאפשר לנשים כאלה להגיש תביעה עשר שנים לאחר שהגיעו לבגרות .
בהחלט , כל קטין .
חבר הכנסת מיקי איתן , כל קטין .
באופן כללי , אלה תיקונים קטנים , בשוליים של תופעה חברתית חמורה מאין כמוה .
ואם אין מבצע כולל שמתחיל בחינוך , נמשך באיסוף נתונים , ממשיך בסיעוד מתאים כמו המקלטים הנוספים שנפתחו היום , שיבוא עם שינוי רציני בחקיקה , שינוי רציני מאוד בשפיטה וטיפול גם באסירים שביצעו עבירות של אלימות כלפי נשים , לא יהיה פתרון לבעיה שאנחנו מדברים עליה היום .
לכן אני עומדת היום מעל דוכן הכנסת , כדי לבקש לא יום אחד בשנה שיוקדש לאלימות כלפי נשים , אלא מבצע שנתי , כדי שבשנה הבאה ביום הזה נוכל לקום ולעמוד ולברך את עצמנו שבאמת עשינו משהו .
תודה רבה .
היו גם גברים .
יותר מאשר בכל ממשלה אחרת בהיסטוריה של מדינת ישראל .
זו קביעה עובדתית .
אני מחזקת את ידיך .
לא היו מעולם יותר משתיים .
גברתי היושבת-ראש , כנסת נכבדה , מדינת ישראל וממשלת ישראל נמצאים עכשיו באמצע משא-ומתן על הסדר ביניים עם הפלשתינים .
ההסכם שנחתם ב - 13 בספטמבר על דשא הבית הלבן הוא הסכם עקרונות .
הדיון הזה , שהוא דיון חשוב ביותר , נערך בינתיים באווירה רגועה .
המשא-ומתן הזה הוא משא-ומתן שמתנהל במסגרת הסכם העקרונות על הסכם הביניים , כאשר בהסכם העקרונות סעיפים מסוימים בנושאים מסוימים נדחו לשלב של המשא-ומתן הסופי .
אני חושבת שזה ידוע לכל חלקי הבית , ואני מקווה שגם – לאזרחי מדינת ישראל אשר טרחו לקרוא את הצהרת העקרונות .
אך הדיון הציבורי היום מתנהל לא סביב הסדרי הביניים אלא סביב הסדרי הקבע .
הנושאים שנדחו בכוונה תחילה לסוף המשא-ומתן הם אלה שעולים על סדר-היום , ומי שהעלה את הנושאים האלה על סדר-היום במכוון הוא קודם כול האופוזיציה .
בדיון שנערך בכנסת בכל הקשור להסכמים עם אש"ף , כמעט כל הדיון היה סביב הנושאים הקשורים בהסדרי הקבע : ירושלים , עתיד ההתנחלויות והמתנחלים , גבולות הביטחון , האם תקום או לא תקום מדינה פלשתינית .
מטבע הדברים , חשוב לדבר על הנושאים האלה גם עכשיו ;
הם חלק מהדיון הציבורי .
סגן השר יוסי ביילין לא חרג מנוהג ומתקדים של האופוזיציה בכך שהתחיל לחשוב בקול רם על הנושאים הללו , ובעיקר על הנושאים העדינים הנוגעים לירושלים , להתנחלויות ולאחרונה גם לגבולות הביטחון .
אני מקווה מאוד שסגן השר לא יבשר לנו הערב שהוא נסוג ממה שנכתב שהוא אמר בעת ביקורו האחרון בצפון אמריקה , משום שסגן השר יודע היטב , ואני חושבת שכל בר-דעת יודע היטב , שגבולות הביטחון של המדינה הם גבולות המדינה ממש , ואם אומנם תקום – כפי שקרוב לוודאי תקום – ישות פלשתינית , אזי גבול הביטחון בינינו לבין אותה ישות יהיה הגבול המדיני .
אני חושבת שזה ברור מאליו .
כך גם לגבי הנושא של הגולן .
אני לא חושבת שצריך להזכיר פעם נוספת – או אולי צריך להזכיר – את דבריו של מנחם בגין בעת הדיון על חוק הגולן בשנת 1981 ;
אני מצטטת : בו ברגע שנשיא סוריה יגיד שהוא מוכן לנהל משא-ומתן על חוזה שלום , בו ברגע ייפתח המשא-ומתן ושום דבר לא יעמוד בפנינו .
ואם אתם רוצים ציטוט נוסף , אביא ציטוט מדבריו של מי שהיה אז יושב-ראש ועדת החוץ והביטחון של הכנסת ואחר-כך שר הביטחון של מדינת ישראל , משה ארנס , שאמר מפורשות : יש כאלה שיטענו שהחלת החוק , המשפט והמינהל של מדינת ישראל על רמת-הגולן תסגור אופציות למשא-ומתן , וגם אם אין עם מי לדבר בסוריה היום , ייתכן שבאחד הימים יהיה עם מי לדבר , וצעד זה עלול לסגור אופציה זו .
אין כל יסוד לטענה זו – דברי משה ארנס מעל דוכן הכנסת – יש לא מעט מקרים בהיסטוריה שהתנהל בהם משא-ומתן והועברה טריטוריה לריבונות זו או זו .
אני ממשיכה לצטט : העובדה שהטריטוריה לא נוהלה על-ידי ממשל צבאי אלא על-ידי ממשל אזרחי לא מנעה את המשא-ומתן .
אם יבוא יום ויהיה עם מי לדבר בסוריה , אני בטוח שצעד זה לא הוא שימנע את המשא-ומתן עם הממשלה שתהיה קיימת שם באותו זמן .
סגן השר ביילין , אל תיסוג מעמדתך .
גבולות מדינת ישראל הם גבולות הביטחון של המדינה .
אפשר להגיע להסדרי פירוז ולהסדרי פריסת כוחות .
מזמן הגיע הזמן שנפתח קונצפציה ביטחונית המתאימה לסוף המאה העשרים .
ייתכן מאוד שצריך להאיץ עכשיו דווקא את המשא-ומתן עם סוריה , אבל אל תיסוג מעמדתך .
חייבים להתחיל לדבר מפורשות בכיוון הנכון .
הדיון הזה חשוב לכל אזרחי המדינה .
תודה .
אני מסתפקת בהם .
ב - 400 % .</text></doc><doc><name>רחבעם זאבי (מולדת):</name><text>יש לי שאלה .
לא השבת לחבר הכנסת רון נחמן .
אדוני היושב-ראש , לפי איזה סדר משבצים את התשובות ?
יש לי שאילתא שהיא ב - 600 מספרים יותר צעירה .
בשעה 17:00 אני מוזמן אליך , והשאילתא שלי ב - 600 מספרים יותר צעירה .
אני מדבר על שאילתא לשרת התקשורת .
היא מחליפה בגדים בין השאילתות ?
אחרי שענו לי על שאילתא לשר החוץ לאחר 13 חודשים
בשבוע שעבר ענו לי על שאילתא לאחר שנה וחודש .
גברתי השרה , בינתיים חברי כנסת אחדים , ואני בכלל זה , ראו את הסרט פה בכנסת .
הציגו לנו אותו .
אחרי שראיתי אותו , אני סבור שאינני יכול להיות חבר בוועדה הזאת שממליצה לכם על סרטים , כי הסרט לא ראוי לתמיכה ציבורית .
אבל תסכימי אתי , גם אם לא ראית אותו , שלא יכולים לתמוך בסרט שבו קוראים לכלבה בשם " שואה". המושג " שואה " אצל היהודים הוא כל כך עמוק , שכשאני שומע בני נוער אומרים על משהו : " אוי , זה היה שואה " , אני אומר להם : אל תעשו שימוש במונח הזה .
השואה היא דבר טראומטי כזה בחיי עמנו , שלא יכול להיות שלכלבה – ויש לי יחס לכלבים , ואני אוהב כלבים – לא יכול להיות שלכלבה יקראו בשם " שואה " , ואנחנו עוד נעניק לסרט תמיכה ציבורית .
אני נגד צנזורה אקדמית ותרבותית .
אבל השואה היא מחוץ לכל קריטריון .
יסכים אתי על זה גם היושב-ראש .
16 חודשים .
אדוני סגן השר , את השאילתא הזאת הגשתי ביום 20 באוקטובר 1992 ;
כלומר לפני שנה וחודש , לפני 13 חודשים .
אפילו היו שר החוץ וסגנו עסוקים בדברים חשובים כמו הקמת המדינה הפלשתינית , יש בכך " צפצוף " על תקנון הכנסת וזלזול בוטה מצד משרד החוץ בכנסת .
במשך זמן כה רב כמעט שניטל טעמה של השאילתא .
בשבוע שעבר זכיתי לקבל תשובה על שאילתא בת שנה פחות שבוע .
אבל הממשלה מתפתחת , והיום כבר הגעתי לתשובה אחרי 13 חודש .
מי יודע מה יהיה עם השאילתא הבאה .
אני יכול רק להתנחם בזה שחבר הכנסת גור קיבל תשובה אחרי 16 חודש .
רוממות הדמוקרטיה בפיכם , אבל אתם מזלזלים בה ומזלזלים בכנסת .
לא נשאר לי אלא למחות על כך ולגנות את הממשלה הזאת גם בגין זה .
אני מבקש ממזכירות הכנסת שלא לחייב על כך את חשבון השאילתות שלי בכנס הזה .
ועכשיו השאלה הנוספת .
סיפרת מה ענו לכם המצרים , וזו אינה האמת .
כי המצרים קיבלו צוותי סיוע מאנגליה ומצרפת ו " צפצפו " על צוותי הסיוע הישראליים , שידועים במיומנותם בכל מקום בעולם במקרים של רעש אדמה וכיוצא בזה .
זה חלק מ " השלום הקר " של המצרים , והראו לי ברגע זה גם ידיעה נוספת – איך מצרים מכחישה כי הסכימה לייצא לישראל גז טבעי .
אתם משחקים עם המצרים משחק לא ברור ;
הם יורקים עלינו ואתם אומרים שזה גשם .
עדיין לא , זה בשלבים .
גברתי היושבת-ראש , חברי הכנסת הנוכחים , אין כמו יצחק רבין שהופך דעותיו מן הקצה אל הקצה ואין מתחשבנים אתו על כך .
בעבר חשבנו את דיין לאשף המתמרנים והגמישים , שאומר דבר והיפוכו והציבור מקבל חילופי השקפות כדבר המובן מאליו .
אבל נראה כי התואר הזה מועבר כעת אל ראש הממשלה רבין .
היה זה יצחק רבין שאמר ביוני 1992 , כי " לא יעלה על הדעת , שגם בשלום נרד מן הגולן ;
מי שיעלה על הדעת לרדת מרמת-הגולן , יפקיר את ביטחון ישראל". והיה זה רבין שאחרי חודשים אחדים דיבר על נסיגה של סנטימטרים בגולן , ואחר כך דיבר על נסיגה בגולן .
ועוד מעט-קט יאכיל אותנו בנסיגה מכל הגולן .
היה זה רבין שאמר ב - 1989 , כי " מדינה פלשתינית תהיה פצצת זמן .
היא תיצור ציפיות להמשיך ולהשיג את מטרות אש"ף". והיה זה רבין שחתם על הסכם העקרונות עם אש"ף , שמוביל לאוטונומיה , שתוביל למדינה פלשתינית , שתגרום לאובדנה של ישראל .
היה זה רבין שאמר בשנת 1988 , כי " מי שתומך במתן הגדרה עצמית לפלשתינים תומך למעשה בטרור". והיה זה רבין שנכנע לטרור ולפלשתינים והעניק להם הגדרה עצמית .
היה זה רבין שאמר ב - 1979 , כי " פינוי הגדה המערבית יגרום לאיום הגדול ביותר שיכול להיות בשבילנו ;
חוזה במזרח התיכון אינו כמו חוזה באירופה". והיה זה רבין שהתחייב לפנות את יש"ע וחתם על הסכמים עם אותו אש"ף .
היה זה רבין שאמר כי אסור להידבר עם אש"ף ;
והיה זה רבין שנסע לקהיר לפגוש בשנית את ראש אש"ף ושולח את קציניו ופקידיו לדבר עם אש"ף .
והיה זה רבין שאמר באפריל 1993 , כי " ערפאת , הטיפש הזה , מחבל בכל דבר שרק אפשר"; והיה זה רבין שלחץ את ידו הטמאה .
והיה זה פרס שאמר ב - 1978 , כי " אל לנו ליצור כל קשר עם ערפאת ;
ערפאת שואף למלחמה והוא יקבל את זה". והיה זה פרס שיצר קשרים עם ערפאת .
והייתי יכול להביא עוד ציטטות ופנינים מדבריהם של רבין ופרס העומדים במהופך למה שהם אומרים ועושים היום .
לא רחוק היום שבו אמר רבין " פלשתינים תחילה"; ואחר כך אמר " סוריה תחילה " , שיחכו להם הפלשתינים , הירדנים והלבנונים , כי הם יבואו מאליהם אחרי הסכם עם סוריה .
אחר כך הוקפא המשא-ומתן עם סוריה וקפצנו על העגלה הפלשתינית , על-פי תכתיביו ותסריטיו של סגן השר ביילין .
שמענו את ראש הממשלה מסביר , כי בשל ההסכם עם אש"ף – יחכו הסורים , כי הציבור בישראל איננו בשל ואיננו מוכן לוויתורים נוספים .
לשון אחר , הוא מוכן לוויתורים לסוריה , מוכן לסגת מהגולן , מוכן לפרז את הגליל , אלא שאימת הציבור עליו .
כל זה היה תקף עד שביילין החליט אחרת והודיע זאת בשער בת רבים , לפי השיטה שפיתח הממשל שלנו : ביילין אומר משהו חדש , בתחילה כאילו מסתייגים ממנו ואז – " לא כך אמרתי " , " הדברים הוצאו מהקשרם " ועוד כיוצא בזה .
אחר כך מתגלית האמת , שרבין ופרס מאמצים את הרעיון הבייליני בגלוי .
לכן , אנחנו מודאגים מהצהרותיו של סגן השר החרוץ בדבר הגולן ובדבר חוסר חשיבותו של נהר הירדן להגנת הארץ .
זו רק יריית פתיחה , יריית גישוש , שבעקבותיה יתברר שזהו הקו החדש שלך רבין המפורס והמזויאד והמבוליין .
תנופת ה " שלום " נעצרה , ההתלהבות מהשמש העולה הולכת ונמוגה , והשמש לא כל כך עולה .
עד מהרה יצא המרצע מהשק והתברר שאין עם מי לדבר , שערפאת איננו שליט כל כך אצל הפלשתינים , שצריך היה לנהל משא-ומתן תחילה ורק אחר כך לחתום הסכם , שיש הרבה בעיות וקושיות שקשה לפותרן , החל בנושא המים וכלה בכלכלה .
פתאום התברר גם לערבים שניהול מדינה איננו דבר פשוט וזה לא כמו החיים הטובים בתוניס .
הנה ביום 13 בדצמבר , בעוד שלושה שבועות , יבואו אנשי תקשורת מכל העולם , יראיינו ויכתבו ויצלמו את התחלת הפינוי של צה"ל מרצועת עזה ומיריחו , ולעומת זאת את השליטים החדשים , שהיו עד אתמול ראשי כנופיות הרצח והטרור של אש"ף .
למחרת , ביום 14 בדצמבר , יתחילו המהומות והרציחות , ההתחשבנויות של העבר , מאבקי הכוח האישיים והסיעתיים והארגוניים , הפגנות כוח וראווה של ראשי כנופיות שהיו לפקידים בכירים ורבי מדינה .
אני כבר שומע את ההתנצלויות וההסברים של ממשלת רבין-ביילין על כך " שצריך להבין אותם " , ש " אויבי השלום מחבלים בתהליך " , ש " אין להם ניסיון " , ש " אנחנו לא הכנו אותם מספיק " , ש " זה ישתפר וישתנה " ש " יהיה טוב " .
מכל מה שרואים ושומעים עד עתה , אין הפלשתינים מכינים עצמם לנטילת השלטון ברצינות , פרט להסבה הפורמלית של כנופיות הרצח ויחידות צבא השחרור הפלשתיני ליחידות משטרה מנומרת .
ואסיים בדבריו של וינסטון צ'רצ'יל , שאמר על כגון זה : " אבוי לאומה שמנהיגיה מוותרים ליד שולחן המשא-ומתן על שזכו חייליה במאה שדות קרב עקובים מדם". תודה .
מה אמרתם במצע שלכם לגבי בקעת-הירדן ?
רימיתם את הבוחרים שלכם .
בכלל לא חשוב מה אמרתם בוועידה שלכם , חשוב מה אמרתם במצע שלכם .
אבל זו תמצית
רימיתם את הבוחרים .
רבין לא חבר בה ?
מה רבין אמר לבוחרים ברמת-הגולן ?
אי-אפשר לזרות לנו חול בעיניים .
אני ציטטתי את מה שהוא אמר .
את זה הצגתם לבוחר , לא את הוועידה .
נוסח ספרד או נוסח אשכנז ?
הוא מרמה אותנו .
הבוחרים לא מכירים ועידה .
הבוחרים מכירים מצע ונואמים .
הם קוראים את הוועידה .
אני אפגיש אותך עם אנשי רמת-הגולן .
כל האינטליגנטים אצלך ואצל פרס .
פרס קורא עטיפות של ספרים ואחר כך הוא
חוץ מזה , הזכות לבחור היא גם לבור ועם הארץ .
אל תתהדר באינטליגנציה .
כל האינטליגנטים במערך .
אתה ממשיך להונות אותנו .
הבוחר קורא מצע .
בוחרי רמת-הגולן קוראים מצע .
אני אומר לך .
בוחרי רמת-הגולן הקשיבו לרבין כשבא ואמר להם את הדברים .
אתה לא אינטליגנט , אתה לוקח דברים לא נכונים .
לפחות לגבי זה נכון .
זה לא סוד .
בשביל זה פירקנו ממשלה .
ירושלים או ירושלים רבתי ?
אני מבקש דיון במליאה .</text></doc><doc><name>דוד צוקר (מרצ):</name><text>אדוני היושב-ראש , אדוני סגן השר , מאז החלו לשחק בליגה הלאומית לכדורגל שחקנים שחורים , הם זוכים לקריאות גנאי גזעניות מעוררות בושה .
יש בקרב הצופים מקהלות המשמיעות נהימות המתיימרות לחקות קולות של חיות יער בכל עת שהשחקן השחור מבצע פעולה במשחק .
אני מבקש לשאול :
מה חושב המשרד לעשות בעניין , אם ניתן בכלל לעשות ?
לא מפתיעים אותי הצחוקים האלה .
חבר הכנסת מנע , אני מקווה מאוד שכאשר נושא כזה עלה באנגליה , בהולנד , בבלגיה , והיה מדובר בגילויים אנטישמיים במשחקי כדורגל , לא נמצא שם אף חבר פרלמנט אחד שהגיב באותה צהלה וגיחוך שהגיב עליה כאן אחד מחברי הכנסת מסיעת הליכוד .
אני מאוד מקווה .
חברי הכנסת , אתם צריכים לדעת , המחזה אולי בהתחלה יכול היה לעורר צחוק אצל חלק מאתנו או אצל כל אחד מאתנו .
אבל , דעו לכם שמדובר במחזה שמעורר בעתה .
מדובר בכך שכאשר שחקן שחור מקבל כדור במשחק ומבצע פעולה , אלפי אנשים פותחים בשאגות של חיות שמחקות כביכול קולות ג'ונגל , ברמיזה מאוד ברורה , כמובן עליונה ומתנשאת , על טיבו ואופיו של אותו שחקן כדורגל .
מדובר בגילוי גזענות המוני , שאלפי אנשים נוטלים בו חלק אולי שלא מדעת .
לכן יש טעם באותו מסע חינוכי .
אני מבקש שכולנו נזכור , שבאמת לא מדובר על עניין פנימי .
מאחר שזה תחום שמכוסה על-ידי התקשורת העולמית באופן כל כך רחב , ועניין גילויי גזענות נדון בכל העולם , צריך לדעת , ואני מקווה שכל חברי הכנסת יסכימו אתי , שפה מדובר בהוצאת מוניטין ושם רע למדינה ולחברה שלמה .
אני מבקש מכאן לפנות , שוב , אני מאמין שבשם כל הבית הזה , לכל ציבור אוהדי הכדורגל .
אנחנו נעמוד גם בשבת הזאת במבחן מאוד גדול , משום שאחד השחקנים הזוכים לקריאות הכי חזקות יתמודד
באמת , מספיק כבר .
אתה מיותר .
אני מבקש מכאן לקרוא לאוהדים לקראת המשחק בשבת , כאשר שחקן של " מכבי תל-אביב " עלול לזכות בקריאות שיכוסו בתקשורת בכל העולם וימיטו עלינו בושה גדולה , אני פונה מכאן לקהל אוהדי הכדורגל באמת לכבד את השחקנים האלה .
הם שחקנים מעולים , וגם לולא היו מעולים הם היו ראויים לכבוד , בדיוק כמו כל שחקן כדורגל ישראלי .</text></doc><doc><name>סגן שר החינוך והתרבות מ' גולדמן:</name><text>אדוני היושב-ראש , בתשובה על שאילתא בעל-פה מס' 219 , של חבר הכנסת דדי צוקר : אנחנו מצטערים על התנהגותם הבלתי-ספורטיבית והבלתי-תרבותית של קהל הצופים במשחקי הכדורגל , כפי שתיאר אותה חבר הכנסת דדי צוקר .
משרדנו פנה בדרישה להתאחדות לכדורגל ולאגודות הספורט שקבוצותיהן משחקות בליגות העיליות , לנקוט פעולות הסברה בקרב ציבור הצופים במהלך המשחקים , במגמה שהתנהגות כזאת לא תישנה .
נוסף על כך , אני גם ביקשתי מההתאחדות לכדורגל , במסגרת הסרטונים שהם מכינים לקראת פתיחת הליגה , ובפגרה שתהיה , להוסיף קטע שיתייחס גם לקהל הצופים ;
כפי שאנחנו פועלים עכשיו – פעולה הסברתית נגד אלימות , נגד זריקת חזיזים במגרשים וכדומה , כך יש להפעיל זאת בקרב קהל הצופים , כהסברה .
אדוני היושב-ראש , שמעתי את דבריהם של חברי הכנסת רון נחמן ואליעזר זנדברג ואת השאלה הנוספת של חבר הכנסת דדי צוקר .
ההתאחדות לכדורגל וגם איגוד הכדורסל עושים כל מאמץ ומקיימים פעולות הסברה כדי למנוע את השמעת הקריאות הגזעניות , שהתייחס אליהן חבר הכנסת דדי צוקר , כפי שנשמעו במשחקים האחרונים .
זו תופעה חמורה ביותר .
אני גם אציע להתאחדות לכדורגל ולאיגוד הכדורסל בשבוע הבא , כאשר אני נפגש אתם לדון בנושאים שונים , להעלות נושא זה על סדר-היום , כדי שנוכל להבטיח פעולה מסודרת גם של ההתאחדות לכדורגל וגם של איגוד הכדורסל .
צריך לדעת , יש לנו במדינת ישראל לא מעט שחקנים זרים שמגיעים מארצות-הברית וממקומות אחרים , בעיקר בכדורסל , אבל גם בכדורגל .
כולנו צריכים להיות בטוחים שלאחר הדברים שנאמרו כאן נמצא את הדרך לצמצום התופעות האלה ולחיסולן .
אני רוצה להעיר עוד הערה קצרה
נכון .
אבל אני רוצה להעיר לגבי הסנקציות .
אני אעלה את הנושאים האלה בישיבה עם ההתאחדות לכדורגל ואיגוד הכדורסל , כדי שנוכל להחמיר עם אותן קבוצות שהקהל שלהן מתנהג כפי שהוא מתנהג .
2-1 .
ההתאחדות לספורט מתחשבת בספורטאים דתיים , ובכל מקום שהיא נדרשת לכך האליפויות מתקיימות בימי חול .
רוכב האופניים פנה הנדון בשנת 1992 , וכתוצאה מדיון בבית-דין של ההתאחדות לספורט נקבעה תחרות נוספת ביום חול .
המתלונן לא התייצב לתחרות .
בשנת 1993 , הנ"ל איננו רשום כלל בהתאחדות לספורט ואיש לא פנה בעניין ולכן התקיימה התחרות בשבת .
מן הראוי לציין , כי יש קושי מיוחד בקיום תחרויות של רכיבת אופניים בימי חול בגלל עומס התנועה בכבישים .
שמעתי את ההצעה שלך .
אנחנו נבדוק את העניין , ואבקש מההתאחדות לספורט לשקול את העניין בחיוב , כדי שאפשר יהיה באמת לכלול כל ספורטאי שרוצה ויש לו מה לתרום .</text></doc><doc><name>אליעזר זנדברג (צומת):</name><text>חבר הכנסת בא-גד , השחקן הוא גוי , מותר לו לשחק בשבת .
אדוני היושב-ראש , אדוני סגן שר החינוך והתרבות , אני רוצה להצטרף לגינוי של התופעות , כפי שהביע חבר הכנסת צוקר וגם סגן שר החינוך והתרבות בתשובתו .
אני גם רוצה להצטרף לקריאה לאוהדי הכדורגל בכל מקום לנהוג ברוח ספורטיבית ולהימנע ולהתאפק מלקרוא קריאות כאלה .
אני יודע שבעבר הצליחו לעצור גלים של אלימות – אז היה מדובר באלימות פיסית , אני מדבר עכשיו על אלימות מילולית , שהיא תופעה חמורה – הצליחו להתגבר על כך על-ידי הענשה של קבוצות , על-ידי כך שנקטו יד קשה כלפי הקבוצות .
שאלתי היא , האם ההתאחדות לכדורגל בוחנת אפשרות לקבוע סנקציה או עונש על קבוצות שאוהדים שלהן השתמשו בביטויים גזעניים כאלה במסגרת משחקי כדורגל ?
גברתי היושבת-ראש , רבותי חברי הכנסת , ראשית אני רוצה להודות לך על כך שאפשרת לי לנאום .
לצערי , הייתי קודם בדיון אחר .
כל הדיון בנושא האלימות כלפי נשים בחברה הישראלית סובב סביב ציר שיש לגביו הסכמה רחבה מצד כל סיעות הבית , והוא ציר הגינוי החריף והחמור שאנו צריכים לגנות כל סוג של אלימות , כזו או אחרת .
גם הדיון שיימשך כאן , לאחר הדיון הזה , יעסוק בהצעות חוק שעניינן הגברת הענישה והחמרת הענישה .
יש כאלה המדברים על הצעות חוק העוסקות בעונשי מינימום במקרים מסוימים .
אני חושב שזה חשוב , אני חושב שצריך להרתיע גם על-ידי ענישה מתאימה , גם על-ידי חקירה ובירור משפטי מהיר יותר , אך יותר מכול אני רוצה למקד את תשומת הלב בתחום אחר , שהוא חשוב לא פחות , על מנת שנוכל למגר את התופעה או להקטין את ממדיה , והוא תחום החינוך .
אני חושב שתופעת האלימות חוצה קווים .
היא לא מאפיינת שכבה מסוימת של האוכלוסייה , אוכלוסייה ממוצא מסוים .
מדובר במכת מדינה הקיימת בכל שכבות האוכלוסייה .
אני חושב שאחת הדרכים החשובות ביותר להביא לכך שממדי התופעה יקטנו בעתיד היא דרך החינוך .
חינוך צריך להיות בכל שלב , גם בבתי-הספר , גם בהגברת מודעות הקורבנות , גם בהגברת מודעות הסביבה , גם בגינוי סביבתי אשר ייווצר בעקבות הסברה נכונה וראויה , ובדרך כזו אני מאמין שבטווח ארוך יותר נוכל לצמצם את ממדי התופעה .
הבנת העניין היא חלק חשוב מהדרך למניעת התופעה או צמצומה .
דברים אלה נכונים גם לגבי תחומים אחרים , חמורים לא פחות , כמו הקטל בדרכים .
מדי פעם , כאשר הנושא עולה ומדברים על חינוך והסברה , אומרים שאין תקציב , ואני אומר פעם אחר פעם את הדבר הבא : אם לא נשקיע בחינוך , אם לא נשקיע את המשאבים הראויים בתחום זה , היום ועכשיו , סופנו שנצטרך להשקיע משאבים רבים יותר בתחומי המניעה וההרתעה , ואת האפקט המשמעותי ביותר נחמיץ ונחטיא .
חודש לפני שנדון כאן בתקציב המדינה לשנה הבאה , חודש לפני שנדון בהסתייגויות ובהערות לקראת אישור התקציב בקריאה שנייה ושלישית , אני מבקש שנעלה גם את הנושא הזה על סדר-היום .
נראה אילו משאבים כספיים צריך להפנות לתחום החינוך וההסברה לטווח ארוך , על מנת להתחיל בהסברה נכונה שתביא לצמצום ממדי התופעה .
הגברת המודעות תהיה הפועל היוצא של הסברה זו .
תודה רבה .</text></doc><doc><name>בנימין טמקין (מרצ):</name><text>גברתי היושבת-ראש , כנסת נכבדה , התלבטתי לפני שעליתי לכאן , האם יש משהו חדש שאני יכול להוסיף אחרי כל כך הרבה נאומים צודקים על נושא האלימות נגד נשים .
אבל כאשר שמעתי את חבר הכנסת יצחק לוי , והרי תמיד הוא מעורר אצלי גם מחשבה , והקשבתי לסוף דבריו , הוא כבר סיפק לי סיבה טובה לעלות לכאן ולומר משהו .
בכל פעם שחברה איננה יודעת להתמודד עם בעיה של מי שסובל מסיבה זו או אחרת , יש נטייה למצוא את האשם דווקא בקורבן .
האם אני לבוש עכשיו בצורה פרובוקטיבית או לא ?
אני יודע , שמעתי את הנאום , הייתי כאן .
אבל שים לב לדברים שנאמרו .
דובר על כך שמישהי הסכימה לשתות קפה .
אני עושה זאת יום-יום , ואף אחד לא מפרש את זה כהסכמתי לקיים יחסי מין כאלה או אחרים .
כך אני מבין , ואני מבין את זה באופן טבעי גם לגבי אשה , שהסכמתה לשתות קפה איננה יכולה בשום פנים ואופן להתפרש כהסכמה לדברים נוספים מעבר לכך .
הדבר הוא טבעי לחלוטין .
אבל התוספת שאתה מנסה להיתלות בה , ולהוסיף מייד שיש איזו נטייה מתירנית , והנשים הן אלה שמעודדות את המתירנות וכדומה , לפי דעתי זה מחזיר אותנו לאותה מהות של הבעיה של האשמת הקורבן בגורלו .
אני לבוש עכשיו בצורה פרובוקטיבית ?
איך קובעים אם גבר לבוש פרובוקטיבית או לא ?
הפרובוקציה היא בעיני מי שמסתכל .
כל אחד מפרש את זה בצורה אחרת .
אני בטוח שאם אני אשאל אותך מה זה לבוש פרובוקטיבי אתה תשיב לי תשובה אחת , ואם אני שואל מישהו אחר זו תשובה אחרת .
אם אני הולך לשכונות מסוימות בירושלים , כתוב שם שצריך להתלבש בצורה מסוימת על-מנת שלא לגרום פרובוקציה ולא להסיט את הדעת של האנשים מלימוד תורה .
הבעיה היא שלא אני ולא אתה הם אלה שצריכים לקבוע את הדברים האלה .
עם כל הכבוד , אין שום פרובוקציה שבעולם , לא של גבר ולא של אשה , שיכולה להצדיק אלימות מינית .
אין .
בסדר , אם אנחנו מסכימים על העניין הזה , אנחנו מסכימים על כל דבר .
אני רוצה לומר בצורה הברורה ביותר , שלפי דעתי , כל זמן שאנחנו לא ננקוט מדיניות מכוונת בנושאים מסוימים הקשורים בהענשה , הקשורים בשיפוט , ונשנה את היחס של החברה כלפי הנושא הזה של אלימות כנגד נשים , לא נוכל להתגבר על הבעיה .
אני שמעתי היום שיחה ברדיו , אולי כבר התייחסו אליה כאן בנאומים של חברי הכנסת שקדמו לי .
שמעתי שופט ושמעתי את אשתו ;
שופט לשעבר , שופט בדימוס .
הוא דיבר על הבעיה הזאת של אלימות כנגד נשים וגם התייחס במונחים מסוימים של פרובוקציה .
לאחר מכן שמעתי את האשה , ומסתבר שהיו שם חילוקי דעות .
אני חושב שהכנסת כולה צריכה להתייצב לצדה של הענשה ברורה , של דחייה של כל צורת אלימות כנגד נשים , ולא לחפש את האשמה בקורבן עצמו .
תודה .</text></doc><doc><name>רון נחמן (הליכוד):</name><text>אדוני היושב-ראש , אני שמח על דבריו של חבר הכנסת דדי צוקר .
אני חושב שכל תופעה של גזענות היא פסולה , על אחת כמה וכמה במגרשי הכדורגל .
אבל , אני מבקש להסב את תשומת לב הבית , את תשומת לב שרת התקשורת ושר החינוך , כפי שאנחנו פוסלים תופעה של גזענות על מגרש הכדורגל , אני חושב שכל הבית צריך להתאחד מסביב לפסילת תופעה של גזענות בתחום התרבות .
אני פונה אל השרים היושבים עתה באולם המליאה ומבקש מהם , שאותם אמנים אשר פוסלים אותנו , אזרחי מדינת ישראל , לא בעלי צבע שחור אלא בעלי כל הצבעים וכל הגוונים , רק משום שאנו גרים באזור יהודה ושומרון , ומסרבים לבוא ולהופיע ולתת מופעי תרבות ובידור לתושבי מדינת ישראל – על בסיס אותה אפליה הצטרפתי לדעתו של חבר הכנסת דדי צוקר ;
אני מבקש שגם הנושא הזה יבוא על תיקונו .
אני מקווה שגם חבר הכנסת בני טמקין יצטרף לדעתי ויתמוך בכך שיפסיקו את החרם ויפסיקו את הפגיעה על בסיס רגיונלי .
לא השבת על השאלה שלי .</text></doc><doc><name>תשובת שרת התקשורת ש' אלוני:</name><text>1. החומר שאליו מתייחסת השאילתא נמסר לרשות הדואר בידי לקוח , אשר ביקש להשתמש בשירות תקני של הרשות – חלוקה לתאים של דברי דואר שאינם נושאים עליהם מען .
החומר נתקבל מן הלקוח וחולק לתאים – על-פי התנאים המקובלים של שירות זה .
2. רשות הדואר מופקדת על העברתם של דברי דואר , על-פי חוק רשות הדואר , התשמ"ו – 1986 .
על-פי חוק זה , תפקידה של רשות הדואר הוא להעביר דבר דואר מן השולח אל הנמען , ואין היא משמשת אלא בגדר צינור העברה , בבחינת אמצעי טכני גרידא , המאפשר העברת טובין או מסרים מאדם לאדם .
רשות הדואר אינה מוסמכת לקרוא את תוכנם של דברי הדואר , ואם התוכן גלוי לעין , כגון : במברק או בעלון – אין היא מוסכמת לצנזר את תוכנם או למנוע מן השולח להעביר את המסר לנמען .
אומנם נקבעה בסעיף 173 לחוק העונשין , התשל"ז – 1977 , עבירה בשל " פרסום שיש בו לפגוע פגיעה גסה באמונתם או ברגשותיהם הדתיים של אחרים " , אולם ההכרעה , האם במשלוח יש הפרה של הוראות סעיף 173 לחוק העונשין , אינה בידיה של רשות הדואר .
3. אם לדעת המתלוננים עבר כאן שולח דברי הדואר עבירה לכאורה על הוראות סעיף 173 לחוק העונשין , מן הראוי שיגישו על כך תלונה למשטרת ישראל , ורשות הדואר תפעל בהתאם להכרעת המערכת השיפוטית .
1. עיקרי הפרטים הנזכרים בכתבה אינם נכונים .
בניגוד לאמור בכתבה , הכנסות הרשות לא ירדו ורמת השירות אף השתפרה בחודשים האחרונים .
טיב השירות בשירותים המהירים לא הורע , והיקף המברקים הנשלחים לא ירד .
בימים אלה מונו ארבעה חברי מועצה .
2. כל תפקידי הניהול ברשות הדואר מאוישים כיום , לבד ממשרת מנהל שה"מ – שירותי העברת מסרים – שלגביה פורסם מכרז פומבי והמשרה בהליך איוש .
לגבי משרת המנכ"ל – על-פי חוק רשות הדואר , הוא בבחינת מנכ"ל לכל דבר .
3. הרשות אינה מתמודדת במכרזים לאספקת שירותים שאינה רשאית לתת לפי החוק ;
כמו-כן אין הרשות מציעה שירותים שאינם במסגרת החוק .
4. הטיפול במבנה הארגוני של הרשות הוא באחריותם ובסמכותם של הנהלת הרשות ומועצת הרשות .
כמו-כן , אף אם נמצא הצורך בשינוי ארגוני , איני רואה מקום לביצוע שינויים בטרם ניתן יהיה למנות מנכ"ל קבוע .
5. משרדי ימשיך להנחות את פעילות רשות הדואר לפי מדיניות כוללת בתחום שירותי הדואר כפי שהיא נקבעת בידי המשרד , תוך בקרה ופיקוח על דרכי מתן השירותים לאזרח ועל איכותם .
1. בקריית-משה היתה קיימת סוכנות דואר , שנסגרה בשנת 1989 .
עם סגירת הסוכנות הופנו תושבי השכונה לקבלת מכתבים רשומים וחבילות לסניף " שטנר " , הנמצא בקרבת הסוכנות שנסגרה .
2. הסוכנות נסגרה על-פי יוזמת הסוכן , שעבר לגור בעיר אחרת .
3. בימים אלה מבצעת רשות הדואר סקר לקוחות מקיף בעיר ירושלים לבחינת פריסת יחידות הדואר והתאמתן לצורכי תושבי העיר .
על-פי תוצאות סקר זה תיקבע ההחלטה לגבי מיקום יחידת דואר נוספת באזור קריית-משה .
לקוחות רבים פונים , בכל שעות היום , לקבלת מידע ממודיעין 144 , ובמצב שבו לקוח אחד מעסיק את הטלפנית זמן רב , היא אינה יכולה לענות ללקוחות הממתינים .
הרחבת השירות תקרין על מחיר השירות , אשר רבים עושים בו שימוש לקבלת מידע בדבר מספר יחיד .
במקביל יש לציין שחברת " בזק " מציעה אפשרויות נוספות לקבלת מידע על מספרים , וזאת באמצעות דיסקט 133 שמחירו 13 ש " ח + דמי גבייה ומע"מ , וכמובן באמצעות ספרי הטלפונים , שמחולקים חינם .
1. התעריף שסוכם לאחרונה בין " בזק " למשרד התקשורת לשירות ה " טלקמפוס " הינו התעריף שהיה נהוג בשנה שעברה , בתוספת הפרשי הצמדה למדד .
דמי הרישום יהיו 55.5 במקום 50 ש " ח , ודמי השימוש החודשיים – 27.6 ש " ח במקום 25 ש " ח .
תעריף זה מחליף את התעריף הגבוה יותר , שנקבע לפני כמה חודשים .
2. דמי הרישום גבוהים בכ-8 % בלבד מדמי התקנה רגילים .
דמי השימוש גבוהים יותר משל מנוי טלפון רגיל , כדי לאפשר החזר ההשקעה למערכת וכיסוי עלויות החברה לאספקת השירות ותקינותו .
3. כן , ולכן אושר פרויקט זה .
4. התשלום אינו גבוה יותר , אלא פרוס באופן שונה .
5. גם היום יכול כל סטודנט להזמין קו רגיל , אולם דמי ההתקנה הרגילים , בסך של כ - 600 ש " ח , מרתיעים את רובם , ולכן מעדיפים מרבית הסטודנטים את האופציה של " טלקמפוס " .
רשות הדואר בוחנת , מפעם לפעם , את מבנה התעריפים שלה , ובכלל זה גם את קטגוריות המשקל לעניין התעריף .
כתוצאה מבחינה זו חלים מדי פעם שינויים במבנה התעריפים , לאחר קבלת האישורים המתאימים ממשרדי האוצר והתקשורת וכן מוועדת הכלכלה של הכנסת , כמתחייב מחוק רשות הדואר .
מבדיקה שערכה הרשות בנושא הנדון עולה , כי משקלם של מרבית המכתבים הנשלחים בידי לקוחות פרטיים אינו עולה על 20 גרם .
העלאת קטגוריית המשקל הראשונה ל - 30 גרם תגרום לרשות אובדן הכנסות , עקב הקטנת התעריף למשלוח דברי דואר במשקל של בין 21 ל - 30 גרם .
כדי להשלים הכנסה זו , יהא על הרשות להעלות את התעריף של הקטגוריה הראשונה .
באופן זה ייאלצו רוב הלקוחות – אלה השולחים כיום דברי דואר במשקל של עד 20 גרם – לשלם תעריף גבוה יותר , על מנת לממן את הפחתת התעריף למיעוט הלקוחות , השולחים דברי דואר במשקל של בין 21 ל - 30 גרם .
זה , כמובן , צעד בלתי רצוי מבחינת רוב הלקוחות , ואפליה לרעה של אלה השולחים מכתבים במשקל של עד 20 גרם , שהם הרוב .
לצעד כזה תהיה השלכה שלילית נוספת : קטגוריות המשקל למשלוח דואר פנים-ארצי מותאמות כיום לקטגוריות הקיימות בשירות הבין-לאומי ונקבעות באמנת הדואר העולמית .
במקרה זה נקבע באמנה , כי יחידת המשקל הראשונה בשירותים הבין-לאומיים הינה עד 20 גרם .
מדינות רבות אימצו את האמור באמנה גם לגבי השירותים הפנים-ארציים , וכך נוהגות , לדוגמה , המדינות הבאות : ארצות-הברית , צרפת , גרמניה , הולנד , בלגיה , דנמרק , אוסטריה , פינלנד ועוד .</text></doc><doc><name>שלמה בניזרי (ש"ס):</name><text>מדברי התשובה של השרה אפשר היה להבין , שמנהל הטלוויזיה אומר שדברים אקטואליים לאותו יום בנושאים דתיים הוא משדר .
אני רוצה לדעת , איך בענייני ספורט יש אקטואליה יום יום ובנושאים הקשורים למורשת ישראל , לאירועים דתיים ולתורת ישראל אין אקטואליה כל יום ?
רק פעם בחצי שנה אנחנו מוצאים אקטואליה ?
אם מנהל הטלוויזיה מחפש וחסרים לו דברים אקטואליים בנושאים של יהדות ומורשת ישראל , אני מפנה אותו אלי , בבקשה , ואתן לו כל יום עשרה אירועים כאלה , אם הוא רוצה .</text></doc><doc><name>מאיר שטרית (הליכוד):</name><text>יש לי שאילתא קודמת .
ולכן גם הגעתי .
לא , אני רוצה להסביר מדוע
גברתי השרה , אני לא יודע אם יצא לך לראות את המקום הזה שבו נותנים את שירותי הדואר לאלפי אנשים מדי יום , מול משרד הרישוי , בתוך איזו " בודקה " קטנה .
אם אני הייתי מחפש עובדת מצטיינת של משרד התקשורת , הייתי לוקח את זו שעובדת שם , עובדת יחידה , שמטפלת באלפי אנשים ביעילות ובזריזות .
אני שמח לשמוע שמשרד התחבורה מוכן להקצות קרקע , ואני מבקש באמת שייעשה מאמץ להקים שם סניף דואר ראוי לשמו , ויש היום אמצעים לרשות הדואר לעשות זאת .
אולי בכל זאת נשמע את התשובה על השאילתא שלי ?
אדוני היושב-ראש , קודם כול , אני מברך על השינוי שחל פה .
לפחות יש עכשיו לוח זמנים – מתי יהיו השאילתות , ויכולתי לעקוב מהחדר שלי .
ברגע שהשרה עלתה לענות רצתי הנה והגעתי בזמן שהשרה ענתה .
לפני היו ארבעה שואלים .
אדוני היושב-ראש , אני ויתרתי על התשובה על השאילתא .
אני רק מעיר לצורך הלימוד .
אני מבקש להציע רק תיקון אחד : ברגע שאתה מתחיל לקרוא את מספרי השאילתות , תן דקה</text></doc><doc><name>אפרים גור (הליכוד):</name><text>אבל בשביל עצמה חברת " בזק " כן גובה .
אדוני היושב-ראש , גברתי השרה , מדוע חברת " בזק " לא חוסמת את כל הקווים לשירות 056 ומאפשרת לרוצים בשירות זה , ורק להם , להתחבר אליו באמצעות פנייה למוקד השירות הטלפוני ?
אני מניח שאת יודעת , גברתי השרה , שעצם העובדה ששירות כזה ניתן אוטומטית יש בה כדי לפתות בני נוער רבים להרים טלפון בהיעדרם של ההורים לשירותים שונים , ובעיקר לחברות שנותנות שיחות אירוטיות .
והדבר כרוך בתשלום של מאות שקלים , לעתים אלפי שקלים , בלי שלמשפחות יש שליטה כלשהי על כך .
מדוע לא לאפשר רק לאלה הרוצים להתחבר לשירות כזה להתחבר אליו ?
למה לא לעשות את זה הפוך ?
ל " בזק " .
אדוני היושב-ראש , אדוני השר , אמרת בדבריך שחוזר מנכ"ל מקוים , מבוצע בחלק מבתי-הספר , ואני שואל אם גם באותם בתי-ספר שבהם הוא לא מקוים יש כוונה לקיים אותו .
שאלתי לכבוד השר , האם לנוכח העובדה כי אלפי ילדי עולים , אם כתוצאה ממצוקות כלכליות וסוציאליות קשות של הוריהם , אם בשל הכישלון של מערכת החינוך ואם מסיבות אחרות , נמצאים מחוץ למסגרות חינוך כלשהן והפכו לנוער מנותק , וחלקם מידרדרים לעבריינות , לסמים ולזנות , דבר הגורם לחלק מהם מצוקות נפשיות חמורות – האם לנוכח מציאות זאת קיימים במשרד החינוך צוותים מיוחדים שהוכשרו לצורך טיפול בילדי עולים , ואם אין או אין מספיק , מה ייעשה לתיקון המצב ?
יש שאילתות לשר החוץ .
אדוני היושב-ראש
ראשית , לא שר החוץ אלא סגן שר החוץ מר ביילין היה אמור להשיב על השאילתות , כפי שמופיע בסדר-היום .
שנית , יושב-ראש הכנסת שבח וייס רטן ואף נזף באחד מחברי הכנסת שאיחר מחצית הדקה , ואמר לו : מדוע לא היית בתחילת הישיבה , הרי נקבע שהשאילתות תיענינה בראשית כל ישיבה .
שלישית , השאילתא שלי הוגשה לפני שנה וחודשיים , ב - 2 באוגוסט 1992 .
והיום , סוף סוף , ברוך השם , כשהגיע הזמן לענות על השאילתא , שהיא כבר לא אקטואלית כי היו התפתחויות בשטח , גם היום סגן שר החוץ או שר החוץ לא באים לכאן להשיב .
מה עלול לקרות ?
אנחנו עלולים לצאת מן האולם , ואז הוא יכול לבוא , אבל השאילתות שלנו לא תיענינה .
ובגיל צעיר יותר לא קיימת התופעה הזאת ?
אדוני השר , אפשר לשאול שאלה ?
ברשות היושבת-ראש , שאלה .
אפשר לשאול שאלה ?
לפני שמעמידים להצבעה , ברשותך , גברתי היושבת-ראש , אני מבקש לשאול שאלה .
כבוד השר , אתמול פורסם בתקשורת , כי 2,000 ילדי עולים חיים בישראל ללא מעמד של עולה חדש , הגם שהוריהם קיבלו מעמד כזה , ומשום כך הם אינם זכאים לסל קליטה , לביטוח רפואי , לרישום בבתי-ספר ועוד .
אני מניח שכבוד השר מודע לתופעה הזו , והייתי שמח מאוד לשמוע האם ייעשה משהו בקרוב כדי להעניק להם את המעמד של עולים .
גברתי היושבת-ראש , אדוני סגן השר , אני לא יכול שלא להשתומם ולמתוח ביקורת חריפה על משרד החוץ על כך שהשאילתא הזאת שלי נענית באיחור של שנה וחודשיים .
השאילתא הוגשה
16 חודשים .
השאילתא הוגשה ב - 2 באוגוסט 1992 והיא נענית רק עכשיו .
עם כל התקדימים שיש בכנסת , אני סבור שאין בכנסת תקדים לכך ששאילתא רגילה נענית באיחור שכזה , משום שאיחור כזה בעצם מרוקן את השאילתא מתוכן , כי הדבר הופך לא אקטואלי .
ובכל זאת יש לי שאלה אקטואלית לסגן השר .
מדוע שגרירות גורגיה , על בסיס פריטטי , לא נפתחת בישראל כשם שישראל פתחה את שגרירותה בטביליסי ?
מתי , להערכתכם , תיפתח שגרירות זו בישראל – וחשיבותה רבה מאוד לאלפי הישראלים שנוסעים לגורגיה ולאלפי גורגים נוצרים ששוהים בישראל , ובהעדר שגרירות כזאת אין הם זוכים לשירותים קונסולריים והם נופלים חסרי אונים בין הכיסאות בעת שהם נזקקים לשירותים כאלה .
אני מסיים , ברשותך .
לפי הערכת משרד החוץ , האם המצב של היהודים בגורגיה , לאור הקרבות שהתחוללו שם עד לאחרונה ולאור ההתנגשויות האתניות , הוא כזה שמחייב לעשות פעולות מיוחדות על-מנת להגביר את עלייתם לישראל ?
רגישים ?</text></doc><doc><name>אברהם בורג (העבודה):</name><text>אלא אם כן המשיח יבוא קודם .
מדובר בתמונה של הרבי מלובביץ' בסוכנות דואר .
אם המשיח יבוא , יצטרכו באופן רשמי לתקן את ההוראות .
תשאירי לי את זה .
גברתי היושבת-ראש , כנסת נכבדה , היה לי הכבוד בכנסת השתים-עשרה , עם חברי כנסת נוספים , בהם חבר הכנסת עזרן , ליזום הצעת חוק שעברה , והפכה להיות חוק שעניינו הרחקה מן הבית של בן-הזוג האלים , הרחקה שברוב המקרים נועדה להגן על האשה , על הילדים , במיעוטם של המקרים על בן-הזוג , אם הוא הבעל המוכה או הנחבל , אם כי המקרים האלה אינם יותר מאשר יוצאי דופן .
וכבר בכנסת הקודמת המודעות לנושאים האלה עלתה וגברה .
עובדה שהנושא עבר מקיר אל קיר ;
כולנו מכירים בתופעה של " מכה מותרת – מכת המדינה". כאשר אומרים אצלנו בחוג-בית או במפגש , שאחת מכל שש או שבע נשים היא אשה מוכה , אנשים אומרים : מה ?
לא יכול להיות , לא ידענו , אצלנו אין אלימות .
יש אלימות , כן .
התופעה היא כתופעות שבכל תרבויות המערב , לצערי , ואנחנו איננו מחוסנים מפניה .
יכול להיות שבחלק מן התחומים אפילו יש לנו מחסור באמצעי התנגדות ובאמצעי מניעה נגד התופעה .
יש הכאה של החלש במשפחה .
ובחלק גדול מהמקרים , חברי הכנסת , זו לצערי כמעט מכה מותרת .
זה לגיטימי .
אתה בא הביתה , אתה עצבני , אתה מתוסכל , הרגיזו אותך .
לא תיתן סטירת לחי קטנה ?
לא תפרוק את הלחצים שלך ?
הרי זה מותר .
ומי יגיד ?
האם האשה תתלונן ?
ובחלק גדול מן המקרים – אני כמובן לא מאשים , אלא אני מציין את זה בתור ידיעה , וקצת בתור עובדות , אם כי זה לא בכל המקרים – הרבה פעמים יש גם קשר של שתיקה בתוך המשפחה .
הרבה פעמים אנחנו שומעים את האשה , שעד שהיא כבר באה ומתלוננת היא אומרת : אבל אל תעשו לו כלום כי אני אוהבת אותו ;
אל תעשו לו כלום כי הוא אוהב אותי , ובואו לא נפרק את הקשר המשפחתי .
והקשר הזה הוא קשר שמזין את עצמו : הגבר מכה והאשה שותקת ;
האשה שותקת , והוא שב ומכה , כי זה מותר .
והחברה שמסביב לא אומרת דבר .
עד שפתאום אתה מסתכל על הסטטיסטיקה העגומה , שלפני שנתיים נהרגו 36 או 38 נשים בידי בעליהן , בשנה שלאחר מכן 39
נרצחו בידי בעליהן .
ובשנה הזאת שמעתי שהמספרים מגיעים אפילו ל - 40 ואל מעבר ל - 40 .
זו תופעה שיש לה משמעות .
לא משפטן אני ולא בן משפטן , ואפילו לא פרלמנטר שעוסק בשפיטה , אדוני שר המשפטים .
אבל , כקורא הדיוט של העיתונות נראה לי שאנחנו חברה שמכבידה את אוכפה , מכבידה את עונשיה בתחום הענישה הכלכלית , ודי מקילה – מקילה ראש ומקילה יד ומקילה בענישה – בענישה בעניינים מיניים .
אתה יכול לקרוא באותו עמוד בעיתון שאדם נאשם בגנבה ממעביד , של 20,000 שקלים , 30,000 שקלים , 50,000 שקלים , 100,000 שקלים , חבר כנסת גנב 300,000 שקלים ;
אינני יודע מי ניזוק , חוץ מהנורמות הציבוריות , והוא ישב חמש , שש או שבע שנים .
אבל אשה שנאנסה והוטרדה באופן מתמיד , לרבות התעללות , ואינני יודע מה עוד קרה לה – והבעל קיבל עשרה חודשי מאסר , ועוד חודשיים על-תנאי .
עד שלא תשתנה הנורמה הכללית בתוך החברה , עד שלא תהיה נורמה שאומרת שהאשה איננה קורבן מותר , שהאשה איננה קורבן קל , שמערכת המשפט מתייחסת לעבירות נגד נשים כאל החמורות שבעבירות שעומדות על סדר-היום שלנו – אנשים לא יירתעו .
ואם אנשים לא יירתעו , העבירות האלו תימשכנה .
אני חייב להתייחס במלה אחת לדברים שאמר חבר הכנסת יוסף עזרן בנושא מעמד האשה ביהדות .
זה נכון שבציביליזציה בת 5,000 שנה , בת 3,300 שנה , מאז מעמד הר-סיני , אתה תמצא הרבה מאוד אמירות שעניינן יופי וחן וכבוד .
ואתה תמצא גם אמירות מן הסוג האחר .
האמירות מן הסוג האחר , לצערי , הן הן שתופסות להן מקום נכבד יותר מדי בסדר החיים שלנו , שאשה בחוגים מסוימים אסור לה שתהא משכלת , אשה אסור לה שתצא מן הבית , לאשה יש פונקציות .
הזכיר חבר הכנסת עזרן את שרה אמנו .
לאשה יש כל מיני פונקציות , אבל לגבי שרה אמנו כתוב : איה שרה אשתך ?
ויאמר : הנה באוהל , והוא אחריו .
איפה האשה ?
באוהל מאחור .
ואם חלק מהמערכה הוא כנגד המניעה בפועל של האלימות , החלק האחר הוא מערכה בעד יצירת שוויון אמיתי , גם שוויון הזדמנויות וגם שוויון מעמד , ולפעמים גם שוויון תוצאות לנשים בחברה – שהאשה תוכל להיות משכלת ומפרנסת ובעלת מעמד וסטטוס , הן בשכר , הן במקומות העבודה , הן בתפקידים שהיא מקבלת , בין השאר , אדוני השר , אם אפשר להציע לראש הממשלה – גם סביב שולחן הממשלה ובדירקטוריונים של החברות הממשלתיות .
תודה רבה .</text></doc><doc><name>יוסי כץ (העבודה):</name><text>גברתי השרה , את ראויה לברכה על כך ששאילתא רגילה אשר הוגשה היום , התשובה עליה ניתנת היום אחר הצהריים .
מעבר לזה , ממקורות פנימיים נמסר לי , כי כביכול נבדקת אפשרות , באמצעים טכניים , באמצעות " צלחות " או באמצעים אחרים , לכך ששידורי הלוויין ייקלטו , ובשלב מאוחר יותר יתאפשר לכלל האזרחים לקלוט מתחנות ביניים את שידורי הכנסת .
באיזה שלב נמצאת התוכנית הזאת ומה הסיכויים שיחול שינוי במצב הקיים ?
גברתי היושבת-ראש , רבותי חברי הכנסת , אני רוצה לחלוק עמכם בכמה מלים ניסיון שצברתי בתחום הזה של טיפול בנשים מוכות מצד אחד , ומה שיותר מסובך ומורכב – נשים שנקלעו להטרדה מינית בעבודה .
אבל לפני זה אני רוצה לברך את חברת הכנסת לשעבר נאוה ארד לרגל כניסתה לתפקיד החשוב .
אני משוכנע שהדרך שבה היא מילאה בעבר את תפקידיה כמזכ"ל " נעמת " וכמי שייצגה את הגמלאים ובעיותיהם בכנסת , הנמרצות , היסודיות והמסירות שלה יאפשרו לה פעולה יוצאת מן הכלל לטובת נשים ולקידום מעמדה של האשה בישראל .
אני מאחל לה הצלחה במילוי תפקידה .
אני מצפה גם לראות סביב שולחן הממשלה את שר החינוך והתרבות לפחות , משום שנדמה לי שאחת הבעיות הרציניות בתחום הזה של הכאת נשים , בתחום של הטרדה מינית בעבודה וניצול מעמדם , בעיקר של מנהלים , וזאת מציאות שאנחנו עדים לה – כל מי שעוסקים בתחום יחסי עבודה – התחום הזה חשוב קודם כול לטיפול חינוכי , ואחר כך , כאשר כלו הקצין , לטיפול משפטי .
עליכם לדעת , שבשנים האחרונות יש איזו מהפכה בתחום הזה .
עד העשור האחרון נמנעו נשים מלהתלונן , פשוט לא הלכו מחמת בושה , מחמת ידיעה שכולם יעצמו עיניים ויסגרו וימרחו .
בשנים האחרונות אנחנו עדים לכך שללשכה המשפטית פונות נשים שהוטרדו בעבודה .
אני יכול לומר לכם , שמנצלים זאת לעניין קידום בעבודה , לעניין מתן קביעות , לעניין רישום שעות נוספות , כל מיני נושאים שקשורים בעבודה .
אני יכול לגלות לכם , שבשנה-שנתיים האחרונות נתקלנו גם במקרים שגברים הוטרדו מינית , לפחות מקרה אחד שעבודת גבר הוטרדה בטענות שכאילו הוא הפסיק לנהל רומן עם המנהלת שלו ויוצא בחברתה של מישהי אחרת .
זה דבר בלתי רצוי גם-כן , אבל עדיין במדינת ישראל , בניגוד למצב במדינות אחרות , מתקדמות , התופעה הדומיננטית היא של אשה המוטרדת בידי גברים שמנצלים את מעמדם , את העובדה שהם ממונים עליה ויש להם סמכות .
אני יכול לומר לכם , שאשה כזאת עוברת תהליך ארוך מאוד , מורכב מאוד , מכינים תצהירים , מגישים עדויות , מופיעים , עד שכתבי האישום מוכנים ועד שמסתיים המשפט – זה סיפור ארוך ובלתי נעים שנמשך כמה שנים , ובינתיים הכול מלחשים מאחורי הגב ומנהלים אחרים משתפים פעולה וגורמים לתקלות כאלה או אחרות או להטרדות אחרות .
קיצורו של דבר , זאת תופעה שאנחנו כחברה חייבים לטפל בה גם במישור החינוכי , גם במישור המשפטי , ויש לתת לזה ביטוי גם בחקיקה וגם במדיניות הממשלה בשטח .
תודה רבה .
או לזכות אותו , מה שבהחלט עלול לקרות .
שופטים יזכו פושעים שנמצאים על הגבול .
זו הבעיה .
יש שטח אפור .
מרבית המקרים הם בשטח האפור , צריך להבין את זה .
מרבית המקרים הם בשטח האפור , מרבית המקרים הם לא מקרים ברורים ואונס ברור .
בלילה הוא מתחיל להתעורר .
יש לו מניות ב " תדיראן "</text></doc><doc><name>שרת המדע והטכנולוגיה ש' אלוני:</name><text>בראשית דברי אני רוצה לומר , שאני מצטערת על כך שהתשובה הזאת התעכבה .
גיליתי שאני כבר חתמתי על התשובה על השאילתא ב - 8 ביולי .
באיזה מקום הדבר השתבש , אין לי מושג היכן .
אני מתנצלת .
לעצם השאילתא :
1. " שואה טובה " הוא סרט קצר בבימויה של אורנה בן-דור – ניב , על-פי סיפור מפרי עטו של גבריאל פטיה דגן , ניצול שואה .
הסיפור מעלה שאלות והרהורים העוסקים בזיכרון השואה .
דגן היה שותף מלא לעשיית הסרט .
סיפורו וסרטה של בן-דור – ניב אינם מנסים להשכיח את השואה , אינם מנסים להשכיח את פשעי הנאצים , ואין בהם ולו גם סילוף קטן אחד בתחום העובדות ובתחום הזוועות שהתחוללו שם .
2. הסרט הופק על-פי המלצתה פה-אחד של ועדה אמנותית , במסגרת פרויקט קולנוע המנוהל על-ידי קרן יהושע רבינוביץ לאמנויות .
לא ידוע לי על תמיכה ציבורית או ממלכתית נוספת על מה שניתן באותה קרן .
3. התשובה היא : לא .
אני , בשונה מחבר הכנסת זאבי , לא ראיתי את הסרט .
אני אינני מעלה בדעתי להכתיב לגורם ציבורי , שיושבים בו אנשי ציבור , המחליט פה-אחד לתמוך בסרט זה או אחר – לתת לו הוראות במה לתמוך ובמה לא לתמוך .
זה סוג של דברים שאין להם קריטריונים , לא בנושאים של טעם , לא בנושאים של ערכים .
הדיאלוג הוא בין הציבור לבין היצירה .
והדברים שאתה אומר אותם וחברים אחרים אומרים אותם הם חלק מאותו דיאלוג , אבל לא בתוקף היותך חבר הכנסת , אלא בתוקף היותך אדם שחי כאן .
ואתה יכול להעיר ולומר , ואני אמסור לנוגעים בדבר את כל הדברים שאמרת , לא משום שזה בסמכות של שר , אלא משום שיש לי המהלכים למסור להם את הדברים .
מה שלא ראיתי אינני יכולה לשפוט , מפני שיש צורות מסוימות של הדגשות .
בתוך הפואטיקה ובתוך הספרות יש צורות שונות להדגיש זוועה של דבר , באמצעים כאלה ואחרים .
אם לא ראית , למשל , את המחזה " אדם בן כלב " , אני מציעה לך לראות איך אתה יכול , באמצעים מסוימים שמעוררים בך סיוט , להביא לכלל מחשבה נגד הזוועה של שואה .
לכן אני לא יכולה לשפוט , לא לכאן ולא לכאן .
החוזר שהופץ על-ידי משרד המדע פורסם על-ידי נציבות הקהילייה האירופית וקרא להגשת הצעות מחקר לתוכנית AVICENNE . משרד המדע היה רק שליח לצורך העברת הדברים .
על אף העובדה האמורה , ואף שלא היה שום קשר של המשרד עם ההזמנה וכו' , הועברה להם הערה בעניין הזה , שלא לקרוא " כבושים " , אלא " שטחים " .
אני מצטערת , בעולם כולו , ועל-פי החוק , השטחים מוחזקים על-ידי צה"ל .
אני גם לא חושבת שזה חטא לקרוא להם " שטחים כבושים " , מפני שהם נכבשו ב - 1967 .
לו היו חלק ממדינת ישראל , לא היה מתנהל היום המשא-ומתן בין ישראל לבין הפלשתינים והכנסת לא היתה חצויה בין דעותייך לבין דעותי , והעובדה היא שכבשנו ב - 1967 ;
העובדה היא שזה לא סופח במשך 15 שנות שלטון הליכוד .
ההערה היא הערה מבחינת הפרוטוקול והסדר הטוב , והיא ניתנה .
אני לא סבורה שמעבר להערה – אגב , הם כיבדו אותה – צריך לנתק קשרי מדע עם מדינה אחרת מפני שהם כתבו " כבושים " במקום " מוחזקים על-ידי הממשל הצבאי " .
אדוני היושב-ראש , אני רוצה להעיר משהו .
הואיל והפעם נעשה הניסיון הראשון מסוג זה , יש קושי .
אנחנו מכינים את השאילתות לפי סדר , והערמה גדולה .
בכך שאתה מדלג , ואני לא יודעת על מה אתה מדלג , זה לא עושה את זה יותר פשוט , זה עושה את זה קצת יותר מורכב .
תודה רבה .</text></doc><doc><name>שאול יהלום (מפד"ל):</name><text>האם השרה לא חושבת לגנות את
מה זה " גבר כמוני " ?</text></doc><doc><name>תשובת שרת המדע והטכנולוגיה ש' אלוני:</name><text>1. אין אנו מפקחים ומתערבים בשיקולים האמנותיים של מוסדות התרבות במדינה .
2. לאחר שהבעתי בפני מנכ"ל " בית התפוצות " את הסתייגותי מהשינויים שנעשו ביצירתו של גוטליב – החליט המנכ"ל להחליף את המוצג השנוי במחלוקת במוצג חדש .
3. אין אנו מפקחים ואין אנו מתערבים בשיקולים האמנותיים ובחופש הביטוי והיצירה .
אך עם זאת לא ייתכן כי מוסד ציבורי המציג יצירת אמנות ישנה או יסלף יצירת אמנות בלי הסכמת היוצר .
אני מקווה כי סילופים מסוג זה לא יישנו .</text></doc><doc><name>תשובת שר החינוך והתרבות א' רובינשטיין:</name><text>1. אין מקום לעריכת מחקר מקיף .
הבעיות העיקריות , בצד ההישגים , ידועות למערכת .
אחת הבעיות המרכזיות היא מחסור בכוח אדם בהוראה .
על מנת להתמודד עם הבעיה הכפלנו את מספר פרחי ההוראה במכללת " קיי " בבאר-שבע .
בימים אלה שוקדים על פתיחת כיתות מכינה .
עם זאת , יש לציין את התנופה שהחלה בבנייה .
מדי שנה בונים למעלה מ - 40 חדרי לימוד חדשים .
בעשור האחרון גדל מספר התלמידים בנגב מ - 11,000 בשנת 1983 ל - 25,000 ב - 1993 .
בסיורך במערכת החינוך הבדואית בנגב עם מנהל המחוז עמדת על ההישגים הרבים בצד הבעיות ודרכי הפתרונות שהוצגו בפניך .
2. אנו מתמודדים על-ידי תוספת שעות תקן , הכשרת כוח אדם ותגבור מערך ההדרכה , נוסף על שיפור התנאים הפיסיים .
1 , 3 .
משרד החינוך איננו פועל לביטול הבחינות הפסיכומטריות אלא לצמצום היקפן .
כשר החינוך פניתי לאחרונה לוועד ראשי האוניברסיטאות בבקשה כי יימנעו מן המדיניות האחידה בתחום זה ויאפשרו לכל חוג ופקולטה לקבוע לעצמם אם ובאיזו מידה הם דורשים תוצאות של בחינות פסיכומטריות .
כמו-כן הוצע על-ידי , כי בחוגים ובפקולטות שבהם עולה היצע המקומות על הביקוש יתקבלו סטודנטים ללימודים גם בלא בחינה פסיכומטרית , וכך גם במכללות שבחסות אוניברסיטאות .
עם זאת , אינני תומך בהתערבות בנושא זה באמצעות חקיקה , וכבר הצעתי לחברי הכנסת במליאה ליתן לי הזדמנות ללבן את הסוגיה עם ראשי האוניברסיטאות .
עמדתם בסוגיה זו טרם התקבלה .
2. לדעתי , על ההשכלה הממשית שרוכש התלמיד בלימודיו התיכוניים לשמש מדד לקבלתו לאוניברסיטה .
משמע , תעודת הבגרות הינה המדד המועדף על-ידי היום .
אף אם הבחינה הפסיכומטרית נבנתה כבחינה אובייקטיבית , הרי בשל המחסור במקומות לימוד והביקוש הגדל להשכלה גבוהה התפתחה תעשייה שלמה של התחכמויות ולימוד של טריקים , במקום השכלה של ממש .
במצב כזה מאבדת הבחינה הפסיכומטרית מערכה האובייקטיבי והשוויוני , ועדיפים בחינות הבגרות ומבחני ידע אחרים , דוגמת הבחינה באנגלית הנערכת במכללה למינהל .</text></doc><doc><name>היו"ר י' עזרן:</name><text>שאלה נוספת לחבר הכנסת אפרים גור .
בבקשה .
שר החינוך והתרבות ישיב לחברת הכנסת לימור לבנת על שאילתא מס' 1922 .
פשוט היא ישבה כאן והיושב-ראש הקודם כנראה לא הבחין בה .
הוא רגיל לראות אותך בצד ימין , כך שהחריגה היא לגיטימית בהחלט .
בבקשה .
שאלה נוספת לחברת הכנסת לימור לבנת .
שאלה נוספת לחברת הכנסת ענת מאור .
שאלה נוספת לחבר הכנסת שמאי .
תודה , אדוני השר .
אני מזמין את סגן שר החינוך להשיב על שאילתא .
יעלה ויבוא סגן שר החינוך מיכה גולדמן .
שאלה נוספת לחבר הכנסת יצחק לוי .
בבקשה .
תודה , אדוני סגן השר .
חבר הכנסת לוי , הרי אתה קורא בשבת : והאופנים וחיות הקודש .
אנחנו עוברים לנושא הבא בסדר-היום , הצעה לסדר-היום מס' 2574 .
אמרו לי שהוחלט בנשיאות להצמיד את השאילתות לכל שר .
מסרו לי משהו , אני אבדוק .
אומרים לי שכך סוכם וכך הודיע יושב-ראש הכנסת בתחילת הישיבה .
מה אני אמור לעשות ?
מבררים .
הרי גם את יושבת כאן בכיסא הזה , ואת מבינה שקשה מאוד לסתור הוראות ולשנות אותן בכל רגע .
בכל אופן , שר החוץ לא נמצא , לצערי הרב .
מכיוון שהיושב-ראש הודיע בתחילת הישיבה , ההודעה עדיין תקפה עד שאקבל הוראת שינוי .
בבקשה .
גם הוא לא נמצא .
חבר הכנסת גור , אני מצטער מאוד .
יש כאן הוראה מפורשת .
אבדוק מה ביררו עם היושב-ראש .
אנחנו עוברים לנושא הבא בסדר-היום .
חבר הכנסת רענן כהן יעלה הצעה לסדר-היום מס' 2574 , בנושא : עלות שכר הלימוד בחוג לחשבונאות באוניברסיטת תל-אביב .
ישיב שר החינוך .
בבקשה , חבר הכנסת רענן כהן , במסגרת עשר דקות .
אני מבקש להקפיד על הזמן .
תודה רבה לחבר הכנסת ד " ר רענן כהן .
בבקשה , אדוני השר , תתייחס לנושא .
בוא לא נערב נושא בנושא .
תכין הצעת חוק ונתייחס אליה .
אדוני המציע מסכים ?
יש לנו הצעה אחרת , של חבר הכנסת דוד מנע .
אני מבין שהוא בהחלט רוצה לנצל את האפשרות הזאת .
את זה אני לא יכול לומר .
הוא רוצה לנצל את האפשרות הפרלמנטרית .
לא אמרתי איך יצביע , כי זה אנטי-דמוקרטי .
חבר הכנסת מנע , בבקשה .
אדוני , והצעתך ?
אנו עוברים כעת להצבעה .
יש הצעה של שר החינוך והצעה להסיר מסדר-היום .
מי בעד ?
מי נגד ?
11 בעד , אין מתנגדים ואין נמנעים .
אני מצרף את שני הקולות הסגוליים , הערכיים והחשובים , של חבר הכנסת אביגדור קהלני ושל סגן השר אלי בן-מנחם .
אם כן , 13 בעד , זה סימן טוב , אין מתנגדים , אין נמנעים .
אני קובע שהנושא עובר לוועדת החינוך .
אני חייב הבהרה לחברת הכנסת אסתר סלמוביץ .
ביררתי , ואכן הוחלט בנשיאות לענות ברצף על כל השאילתות , אבל זה הוחלט אמש .
המשרדים הממשלתיים שאמורים להגיב עדיין לא התארגנו , ואני מבקש שתביני את זה .
אנחנו יכולים להחליט , לא בהבל פה , חלילה , אבל החלטה פורמלית .
מי שאמור לתת את התשובות הם המשרדים הרלבנטיים , והם לא מאורגנים לכך .
בעזרת השם , בפעם הבאה כך יהיה .
כנראה ההוראה היתה ברורה לקראת העתיד , אבל לא הצליחו ליישם אותה .
יש חתן , כלה אין , נחכה לכלה .
תודה .
אנחנו כעת עוברים לדיון החשוב מאוד בנושא : אלימות נגד נשים .
נרשמו הרבה מאוד חברי כנסת .
פותחת חברת הכנסת לימור לבנת , בבקשה .
הזמן לפותחת הוא עשר דקות , ושלוש דקות לכל דובר ;
אבל אני מצ'פר , אל תדאגי .
אני אתן על חשבוני , זה מגיע .
מגיע להתריע , חס ושלום לא אלימות , אף אחד שלא יבין אותי לא נכון .
רבותי חברי הכנסת , תבינו שהדיון כאן מאוד חשוב , ולצערי הרב , מההשתתפות המאוד מועטה – כנראה הנושא הזה כלל לא קיים .
הלוואי שכך יהיה , הלוואי שלא תהיה אלימות .
לכן אני מבקש מארבעת הגברים היחידים הנוכחים פה שיקשיבו קשב רב
הוא רכון על הכנת השיעור שלו , ואני משוכנע שהוא כבר עשה את שלו .
ולמה , לפי דעתך ?
הנושא חשוב מאוד .
את יודעת , שעל-פי המסורת היהודית , מי שהרביץ ראשון – אבל רק פעם אחת ויחידה – היתה האשה את הגבר .
מאז , לצערי הרב , הגברים משלמים לנשים בריבית דריבית .
כתוב : האשה אשר עמדי נתנה לי מן העץ ואוכל .
כך כתוב ב " בראשית". אומרים רבותינו : למה נתנה לו בעץ מכות כדי שיאכל ?
כי היא סברה שהיא תמות , והוא יישא אשה אחרת .
כך אומרים רבותינו , אבל מאז הרביצה לו , לצערי הרב , הגברים מתנכלים לנשים ומבצעים פשע חמור מאוד .
נכונים הדברים שאמרה סגנית השר מאשה לובלסקי .
בעל אלים , על-פי ה " שולחן ערוך " ו " אבן העזר " , צריך לתת כמעט גט מעושה , כלומר מחייבים אותו לתת גט .
תודה לחברת הכנסת לימור לבנת .
אני מבקש משרת העבודה והרווחה , השרה אורה נמיר , להביא את דבריה בשם הממשלה .
אחר כך יהיה שינוי מסוים בסדר הדיון .
תודה , גברתי השרה .
וכעת , בשינוי סדר הנרשמים , וברשותם , אני קורא לחברת הכנסת נעמי בלומנטל .
אני מבקש מאוד להקפיד על מסגרת הזמן , כי הדיון ארוך .
שלוש דקות .
אבל לנשים אתן שלוש דקות מתארכות .
לא יותר משלוש דקות , חלילה .
אבל , חבר הכנסת הנכבד ד " ר רענן כהן , כתוב : למען ירבו ימיכם , למען תאריכו ימים .
אני לא נותן בכמות אלא באיכות .
אריכות דקות זה באיכות , וריבוי זה בכמות .
אני לא מתעסק בריבוי , בכמות .
בבקשה , חברת הכנסת בלומנטל .
לא , חלילה .
התעמלות בוקר .
אני מבקש מאוד שלא לערב כאן שני עניינים .
והדיינים שותקים ?
אינני מבין .
למה הכוונה כשאתה אומר דיינים ?
אולי לא הבנתי את חבר הכנסת הנכבד .
יש להם יותר רגישות בתחום הזה .
סליחה , לא הבנתי .
אני מצטער .
תודה .
אחרי סיום כזה – קשה מאוד .
אני מזמין את חברת הכנסת תמר גוז'נסקי .
אני לא בטוח .
לצערי הרב , שמעתי את שרת העבודה והרווחה הנכבדה , היא נתנה פה נתונים ומספרים מדהימים , מזעזעים .
שלוש ערי מקלט היא חנכה .
לידיעתך , חברת הכנסת הנכבדה , בתורה אלה ערי מקלט של רוצחים , ושלוש מספיקות לכל ארץ-ישראל .
לעבר הירדן – שלוש , ומשה רבנו השלים את שלוש ערי המקלט בארץ-ישראל .
לצערי הרב , שרת העבודה והרווחה השלימה את העבודה שהחל בה ולא השלים אותה .
לא , זו לא זכות , הייתי מוותר על הזכות הזאת , וגם היא , אני משוכנע .
בבקשה .
תודה לחברת הכנסת תמר גוז'נסקי .
חבר הכנסת עבד-אלוהב דראושה , אחר כך אנחנו חוזרים לשגרה ולסדר .
אני מודה מאוד על ההתחשבות וההבנה .
אני מבקש להקפיד על הזמן .
זה ביזיון המשפחה , אני מסכים .
תתקן את זה .
אני מודה לך , חבר הכנסת עבד-אלוהב דראושה .
בבקשה , חברת הכנסת נעמי חזן .
שהוא יעמוד וימחה .
סליחה , חבר הכנסת שמאי , מה צועקים שם ?
אני מקווה שאין אלימות שם בחוץ .
לא צריך חוק , השופטים יכולים לעשות זאת .
חברת הכנסת חזן , עלייך לסיים .
לא שתי דקות , אבל עוד כמה משפטים ארשה לך .
כשיגיע החוק לדיון , תוכלו לדבר על כך .
תודה לחברת הכנסת נעמי חזן .
חברת הכנסת ענת מאור , בבקשה .
אני מאוד מבקש להקפיד על הזמן כמה שאפשר .
תודה לחברת הכנסת ענת מאור .
חבר הכנסת סילבן שלום , בבקשה .
גברתי חברת הכנסת .
לא , הוא המתין , הוא ויתר .
הקשבתי עכשיו במשך רבע שנייה לדברים שחבר הכנסת סילבן שלום אמר לי בשקט .
עלתה פה שאלה .
בבקשה , חבר הכנסת סילבן שלום .
אחד , כן , אבל זה לא משנה .
רבותי , הקשבתי פה לחבר הכנסת סילבן שלום בנושא חשוב מאוד .
בבקשה , אדוני , הזמן מתחיל לרוץ רק מעכשיו .
חבר הכנסת סילבן שלום , לידיעתך
אתה מתחייב להשיג תקציבים לכך ?
תודה .
חברת הכנסת אסתר סלמוביץ , בבקשה .
אבל , אדוני חבר הכנסת , כל הנשים היו כאן מתחילת הדיון ויצאו כעת לתוכנית רדיופונית .
אני עונה , אני פשוט מעדכן אותך .
הן ישבו כאן ברצינות מופתית וגם דיברו לעניין .
תודה .
אני מבקש לסיים .
הזמן כפול כמעט .
תודה רבה .
זה היה באמת לפנים משורת הדין .
חבר הכנסת חגי מירום , בבקשה .
אין לי מנוס אלא להזכיר , נא להקפיד על מסגרת הזמן .
הרשימה עוד ארוכה וסדר-היום מתמשך .
שלוש דקות .
תודה לחבר הכנסת חגי מירום .
חברת הכנסת דליה איציק , בבקשה .</text></doc><doc><name>לימור לבנת (הליכוד):</name><text>אדוני השר , אני מוכרחה להודות שאני קצת מופתעת מהתשובה , מפני שחשבתי שכולנו , ודאי מערכת החינוך , מצווים על כבוד לדגל ישראל , גם כאשר עושים הסכם עם אש"ף , שעלי הוא לא מקובל , אבל הייתי אומרת את זה גם אם היה מדובר במדינה אחרת כלשהי , קל וחומר לגבי דגל אש"ף .
אנחנו מדברים על כך שדגל ישראל , כפי שהוא , ללא תוספות וללא שינויים , אמור היה להיות אחד מהסמלים החשובים , הקבועים גם בחוק של המדינה , ולכן כל ניסיון לעצב אותו בצורות חדשות – אם מדובר במגמת גרפיקה , זה נחמד מאוד שיש דמיון רב לתלמידים .
אבל האם המערכת החינוכית לא צריכה להקפיד על כך שדגל ישראל יישאר כסמל שלא פוגעים בו , בייחוד כאשר הפגיעה בו היא בערבוב עם דגל אש"ף ?
אני אשתדל לתרום מזמני לחברותי פה .
אדוני היושב-ראש , חברי הכנסת , היום הכנסת מקיימת סדרה שלמה של דיונים בנושא של אלימות נגד נשים .
למעשה , יום חמישי יהיה היום הבין-לאומי למאבק באלימות נגד נשים , וכמו בשנה שעברה גם השנה הכנסת מייחדת דיון במליאה לנושא הזה , על-פי בקשת כל סיעות הבית .
נוסף על כך , קיימנו בצהריים כנס שדן בנושא עם שר המשטרה .
אנחנו גם קיימנו דיון בוועדת החוקה , חוק ומשפט בהצעות לתיקוני חקיקה בנושאים האלה .
מאוחר יותר , המערכת הזאת של פעילות היום בכנסת עם חברי הכנסת תושלם גם בתוכנית רדיו , שאליה יוכלו להתקשר נשים שירצו להתייעץ , לספר , לשאול , לשמוע נשים מוכות או נשים שסבלו מעבירות מין ומהתעללויות .
אני הייתי רוצה לומר לחברי הכנסת , כדאי שהציבור כולו ידע , לא מדובר פה באיזו תופעה שולית , באיזו תופעה של חלקים בחברה , אולי חלשים יותר , כאלה שנחשבים אולי לחלקים שבהם זה יכול לקרות , אלא מדובר בתופעה , בנגע , בפגע , במארה שחוצה את כל שכבות החברה , ללא הבדל של השכלה וללא הבדל של מעמד חברתי או מעמד כלכלי , ממש את השכבות כולן .
נהוג היום לדבר על שיעור של 250,000-200,000 נשים בישראל שסובלות מעבירות מין , נשים מוכות , כאשר הנתונים המדויקים אינם ידועים , משום שבעצם רק אחוז קטן מאוד מתוך אותן נשים פונות להתלונן , או במשטרה או במרכזי הסיוע .
אולי כאן המקום לומר מלה טובה לחברות ולארגונים שעושים לילות כימים בעבודת קודש למען אותן נשים שנפגעות .
צריך לדעת שרק כ - 2,000 נשים פנו במהלך השנה האחרונה למרכזי הסיוע , ומתוכן רק כ - 20 % פנו למשטרה בתלונה , וזאת משום שהנשים חוששות , לא מאמינות במערכת , נמנעות מלפנות ולהתלונן .
כמובן , חלק מתוך זה זו מערכת המשפט , חלק מתוך זה זו מערכת המשטרה .
מערכת המשטרה עושה מאמצים , אבל המאמצים אינם מספיקים כנראה כדי להכשיר שוטרים וללמד אותם איך לטפל במקרים האלה .
מערכת המשפט , שהיתה אמורה להטיל עונשים מרתיעים על אנסים , על בעלים אלימים , מטילה בהרבה מאוד מקרים עונשים שאינם מרתיעים , בחלק מהמקרים עונשים מרגיזים , מגוחכים , כאלה שלא רק שאינם מרתיעים אותם בעלים או אותם אנשים , הם בוודאי אינם מרתיעים גם את האחרים .
אפשר לבקש מהחברים שלי שם שידברו פחות ?
זה מפריע .
יש עוד גבר .
שר המשטרה מדווח על עלייה במקרי עבירות המין של כ - 30 % , וצריך לדעת שחלק גדול מאוד מהמקרים האלה נעשה על-ידי אנשים שהנשים הכירו קודם לכן .
כאן צריך לעשות את החלוקה .
חלק מהמקרים הם מקרים של עבירות מין ואינוס , אבל חלקם הגדול הוא התעללות , אלימות בתוך המשפחה , בחלק מהמקרים גם גילוי עריות , בחלק מהמקרים , מקרים חמורים ביותר שבהם אבות מתאכזרים , מתעללים , אונסים את בנותיהם , וחלק את נשותיהם .
רק השנה נרצחו 19 נשים על-ידי בעליהן , כאשר כולנו שמענו , קראנו , ראינו , הרי כל מי שפותח עיתון , בלי לקבל נתונים סטטיסטיים , יכול לראות בעצמו שאין כמעט יום שבו לא קוראים על עוד מקרה של גבר שהתרגז על אשתו משום שהיא שאלה אותו איפה הוא היה , או לא הכינה לו מספיק מהר משהו שהוא רצה בו , או כל מיני עילות אחרות , או שהיא עזבה אותו ואז הוא אמר : או שתהיי שלי או שלא תהיי של איש .
והוא מנסה לרצוח אותה ורוצח אותה .
הנורמה הזאת דווקא הולכת ופושטת , במקום שהיא תחוסל .
זאת שאלה מנחה .
אנחנו דור כזה , מה אפשר לעשות , דור של מתירנות , אבל זאת לא הבעיה היחידה .
זאת הבעיה לגבי אונס .
לגבי עבירות של אלימות בתוך המשפחה , של בעלים מכים , הבעיה היא לא בעיה של מתירנות .
להיפך , הבעיה כאן היא של התייחסות לאשה כאל קניינו או רכושו של הבעל , כאילו מותר לו לעשות בה ככל העולה על רוחו , והיא צריכה לעשות כל מה שהוא אומר , אחרת הוא מכה אותה .
אבל , הדבר המפתיע הוא , שבסקר שנעשה התברר , ש - 14 % מהגברים , ומה שמדהים יותר הוא ש - 7 % מהנשים אמרו , שיש מקרים שבהם מוצדק להכות אשה .
זה נתון מדהים ומסמר שיער : 14 % מהגברים ו - 7 % מהנשים , כלומר גם הן חיות , בחלקן , בתוך הנורמה הזו , שמותר לגבר להכות את אשתו , מפני שהיא רכושו והיא צריכה לעשות מה שהוא אומר .
הרי אתם מכירים את זה .
השאלה היא , מתי ידעו על כך , ואם ידעו .
בעניין הזה , אדוני היושב-ראש , אנו לא דורשות שוויון זכויות .
אנו לא דורשות שגם הנשים תכינה , אלא רק את ההיפך הגמור .
הנושא הוא מניעת אלימות מכל כיוון שהוא .
הבעיה היא , שבקרב הציבור יש הרגשה לפעמים , שאם גבר מרביץ לאשה , ודאי יש לכך איזו סיבה , היא הרגיזה אותו בוודאי , אולי הגיע לה קצת , בכל זאת .
יש גם אווירה ההופכת את הקורבן לנאשם ;
היא כנראה אשמה במשהו , גם חלק מהנשים חושבות כך והולכות לבקש סליחה מן הגברים שמכים אותן .
הן חושבות : אולי התנהגתי לא כל-כך בסדר , עצבנתי אותו , " הבאתי לו את הסעיף " .
אדוני היושב-ראש , ישבנו היום בכנס ושמענו עדויות מזעזעות וקשות ביותר מפי נשים מוכות .
ראינו תמונות נוראות של נשים שנפצעו , דברים שקשה לראות אותם ;
הלב בוכה לראות את הדברים האלה .
הוועדה למעמד האשה בראשותי תעסוק בנושא זה במשך השנה .
ננסה לראות איך אפשר לקדם את הנושא בכל התחומים : הרווחה , החקיקה , החינוך והאכיפה .
כיצד ניתן לקדם את הטיפול של כל מערכות הממסד , כדי לנסות להגביר את המודעות ולהקטין את המספרים האלה .
צריך לדעת שהיום יש מודעות רבה יותר .
תודה לאל , נשים באות ומתלוננות יותר , אבל הן צריכות לדעת שאלו אשר מעזות להתלונן תוכלנה גם לקבל את כל הסיוע הדרוש .
אינני רוצה שתתקבלנה אמירות כגון : האשה הלכה עם חצאית קצרה מדי , אולי גירתה את הגבר , אולי אמרה מלה שלא במקומה , אולי בעצם רצתה ושיחקה כך או אחרת , אולי התלבשה בצורה פרובוקטיבית ואולי היתה יפה מדי .
כל האמירות האלו חייבות להימחק מן הלקסיקון .
רק אדם אחד יכול להחליט במה שנוגע לגופו , והוא האדם עצמו .
לאיש אין זכות מוסרית , חוקית או יהודית לעשות מעשים כלשהם של אלימות כזו או אחרת באדם אחר .
אדוני היושב-ראש , אני רוצה לנצל את ההזדמנות הזו כדי לברך את היועצת החדשה לראש הממשלה למעמד האשה , חברת הכנסת לשעבר נאוה ארד , היושבת כאן ביציע , אשר נכנסה לתפקיד לפני שבועיים-שלושה שבועות .
אני רוצה לברכה ולאחל לה , שעם חברי הכנסת וחברות הכנסת , עם חברי הוועדה למעמד האשה תעשה – ואני משוכנעת בכך – גם כדי לטפל בתופעה הנוראה הזו .
בסיום דברי אני רוצה לומר לשרת העבודה והרווחה , הנמצאת כאן אתנו , כי אני מברכת מאוד על פתיחת שני מקלטים חדשים במהלך השנה האחרונה ;
אחד מהם נפתח היום .
אני רוצה לברך על כמה פעולות נוספות שנעשו על-ידי המשרד כדי לסייע לנשים אשר סבלו מעבירות מין .
למרות כל מה שנעשה , צריך לעשות יותר .
אני פונה אל חברי הכנסת : אנו עומדים לאשר בעוד חודש את תקציב המדינה .
אני חוזרת ואומרת , כי אנו נמצאים בעיצומו של מאבק להגדלת התקציבים לנושאים אלה , כדי שנהפוך לחברה טובה יותר , כדי שנוכל להגן על הנשים בחברה , כדי שלא נפתח את העיתונים כל יום ונקרא על עוד מישהו ששרף אשה , על עוד מישהו שהכה את אשתו , שהתאנה לה או שרצח אותה , כדי שנשים לא תצטרכנה להימלט למקלטים עם ילדיהן ולחיות בהם בתנאים-לא-תנאים , כדי שהציבור כולו יבין שאל לו לאדם , לשום אדם , להרים ידו על אשה ולבצע עבירות באשה זרה , באשתו , בבתו או באדם אחר .
גברתי היושבת-ראש , חברי הכנסת , בשנת 1991 חוקקה הכנסת את החוק למניעת אלימות במשפחה ( צו הגנה ) , ובהצעת החוק המקורית של משרד המשפטים נכללה גם עילה של התעללות נפשית בין העילות לקבלת צו הגנה .
במסגרת הדיון בוועדת החוקה , חוק ומשפט , בעת הכנת החוק לקריאה שנייה ושלישית , הועלה חשש מפני ניצול לרעה של צווי הגנה במקרים של התעללות נפשית .
בכלל , כל חקיקת החוק הזה לוותה בחששות כבדים מאוד של שימוש לרעה בהליכי גירושין , ואכן הסעיף של התעללות נפשית נפל לקראת הקריאה השנייה והשלישית .
מחקרים הוכיחו , שמקרים של התעללות נפשית חמורה אינם פחותים בנזקיהם , ולפעמים אפילו חמורים יותר מאשר מקרים של אלימות פיסית .
אני רוצה לציין , כי פעמים רבות מתחילה אלימות פיסית בהתעללות נפשית .
ההתחלה היא בהתעללות נפשית , זה עובר לאלימות פיסית , ולכן צריך מלכתחילה , עוד כאשר הדבר ניתן , לתת צו הגנה גם בגין העילה של התעללות נפשית .
מאז 1991 נעשה שימוש חשוב מאוד בצו ההגנה , אשר נותן מגן בעיקר לנשים – כי מדובר בדרך-כלל בנשים – אך גם לבני משפחה החשופים לאלימות פיסית .
אנו יודעים שמספר מקרי הרצח שאירעו השנה הוא 19 , ובשנה הקודמת – 42 .
רק הערב הודיעו בחדשות על בחורה אשר נרצחה באילת , כנראה על-ידי בן-זוגה .
הפרטים עדיין לא ברורים לגמרי .
ברור שיש מסר חשוב מאוד לציבור כולו בקבלת הצעת החוק הזו .
גם במקרים האלה , של התעללות נפשית , חשוב שהכנסת כמחוקק תעביר מסר ברור , שהחברה שלנו אינה מוכנה לסבול גם התעללויות נפשיות חמורות בתוך המשפחה .
אני רוצה להזכיר פסק-דין תקדימי של בג"ץ שהתפרסם היום בעיתונות , והוא מכיר בהתאבדותו של עובד כתאונת עבודה , התאבדות אשר באה כתוצאה מסכסוכים חריפים במקום העבודה .
המעביד עמד לפטרו והיתה שם שורה של דברים .
מדובר בעניין נפשי לכל דבר , בוודאי לא במשהו פיסי אשר קרה במקום העבודה .
בית-הדין לעבודה פסק אתמול , שהוא מכיר בהתאבדותו של העובד כבתאונת עבודה .
נדמה לי שהיה פסק-דין דומה לפני ימים אחדים בנושא אחר , גם הוא דומה וגם הוא נוגע לבעיה נפשית , להתעללות או לקושי נפשי שהתעורר כתוצאה ממערכות יחסים שונות .
גברתי היושבת-ראש , חברי הכנסת , אני יודעת שהממשלה עומדת להתנגד להצעת החוק הזאת .
אני מבקשת להעביר אותה בקריאה טרומית , להצביע בעדה למרות התנגדות הממשלה .
אני חושבת שכל הדיונים סביב הנושא , סביב הבעייתיות שיש בו , יוכלו להתקיים בצורה מסודרת בוועדת החוקה , חוק ומשפט , לקראת הקריאה הראשונה .
תודה רבה .
אני מוכרחה לומר , שאני לא כל כך מבינה את שר המשפטים .
שמענו כאן נאום מאוד נרגש על מצבה הקשה של מערכת המשפט .
אני מודה שהדברים מאוד נגעו ללבי ומאוד ריגשו אותי .
אני אכן מקבלת שמערכת המשפט נמצאת בעומס קשה וכבד , ועל זה אף אחד לא חולק , וצריך לחזק את מערכת המשפט ולאפשר לה עוד ועוד שופטים וכו'. אבל מה בין זה לבין המצוקות והבעיות האמיתיות שיש ?
האם זה שיקול כדי שלא לחוקק חוק נכון וצודק – מפני שמערכת המשפט עמוסה ?
אני לא מבינה זאת .
אני עוד יותר לא מבינה את הסיפא של דברי שר המשפטים , שאמר : יום אחד נביא זאת לדיון מחדש ;
בסדר , אני לא מתנגד , אבל קודם תיתנו למערכת המשפט – אני חושבת שדברים אלה לא משכנעים .
המצוקות שנשים רבות נתונות בהן הן אלה שאנחנו מדברים עליהן כאן בכנסת כל היום , מהבוקר עד לשעה המאוחרת הזאת .
אנחנו צריכים לתת את האפשרות לבתי-המשפט , גם בנושאים שבהם יש התעללות נפשית חמורה ויש נשים שסובלות מזה , לתת על כך את הדעת ולא לבוא בטענה , שבתי-המשפט עמוסים .</text></doc><doc><name>ענת מאור (מרצ):</name><text>אדוני שר החינוך , אני מעריכה ומבינה שלפי העדויות שהגיעו אל השר הדברים עולים בקנה אחד עם החוק הבין-לאומי .
לפי המידע שיש בידי , מפרופסור אהרן קמפינסקי , יושב-ראש אגודת הארכיאולוגים , ומד"ר יסמין זהרן , שהיא מרכזת מטעם הארכיאולוגים הפלשתינים , הרי שהדבר הובא לידיעת הפלשתינים רק בדיעבד .
לפי המידע שבידי – מתוך אי-נכונות לשתף פעולה , הם לא הצטרפו למשלחות .
שאלתי הנוספת לשר , לפיכך , האם תמשיכו לבדוק את הנתונים , כך שאם החפירות פוגעות במערך ובמרקם היחסים המתהווה , דווקא לנוכח ההסדר , בין חוקרים וארכיאולוגים ישראלים לפלשתינים , תורה לאגף שתחת פיקוחך להפסיק את החפירות ?
אדוני היושב-ראש , חברות וחברי הכנסת , גברתי שרת העבודה והרווחה , קודם כול אני רוצה לברך את הנשים הרבות העובדות ותורמות לנושא שבו מדובר , במשך 365 ימים בשנה .
אני מברכת את אלה שניאותו והסכימו להיחשף .
מי שראה היום את ויקי , האשה המוכה , ואת הצילומים המזעזעים , יודע שבלי התרומה הזאת לא היינו מצליחים לקדם את הנושא .
אני שותפה לברכות הרבות שבירכו בהן את שרת העבודה והרווחה על פתיחת שני המקלטים בחברה הישראלית הערבית .
אני מברכת גם את המיעוט של ערביי ישראל על הבגרות ועל הנכונות להיחשף ולטפל בסוגיה כל כך חשובה .
בכל זאת , לאחר שלפני שנה בדיוק עמדנו בכנסת ודנו בנושא , אני חושבת שצדק היום חבר הכנסת סילבן שלום באומרו שהפתרון הנכון להתמודדות בנושא הוא בייצוג מוחלט של נשים בכל הרמות המקבלות את ההחלטות – בכנסת , בממשלה , בבתי-המשפט , בבית-המשפט העליון , במינהל הבכיר .
רק כאשר הנשים לא תהיינה עזר כנגדם , רק כאשר הנשים תהיינה שותפות מלאות ובכירות ומתקדמות – כי בהשכלה ובאיכות זה קיים כבר מזמן , אבל לא בסמכות שהן מקבלות מהמדינה – רק אז התדמית והדימוי יהיו אחרים .
לפיכך , אני רואה בזה את היעד העיקרי , קידום נשים במינהל , קידום נשים בשכרן והשוואתו לשכר הגברים .
בקטע שאנו עוסקים בו כרגע , אנחנו בכנסת צריכים לקבל שני דברים ;
האחד עומד לפתחנו בתקציב המדינה .
אני קוראת לוועדת הכספים של הכנסת שלא לקבל את הצעת הממשלה אלא לקבל את התביעה של הוועדה למעמד האשה .
אנחנו דרשנו סכום של 8 מיליוני ש " ח לנושא הזה ;
מאות מיליונים לדברים אחרים מאוד חשובים , אבל קודם כול בצד האקוטי הזה – לתת את כל המשאבים ההכרחיים לקידום הנושא .
דבר נוסף : נושא החקיקה .
מעניין איך תוכנית טלוויזיה אחת הזעיקה , ואני רואה שכבר יש שלוש-ארבע הצעות חוק שהוגשו ויונחו על שולחן הכנסת בגין העיוות שחל בנושא חוק ההתיישנות .
גם אני יזמתי חוק , ואני שמחה לשמוע על יוזמות של אחרים .
קידום ושינוי החקיקה חייבים להיעשות , אולם לפי כל מה ששמענו בחודשים האחרונים , צוואר הבקבוק כרגע אינו בחקיקה , כי החוק למניעת אלימות במשפחה הוא חוק טוב , ושמענו היום מיועצת ראש הממשלה למעמד האשה – ואני רוצה להצטרף למברכות את חברת הכנסת לשעבר נאוה ארד על המינוי החשוב ועל מעמדה הרם – שכאשר חוקקו את החוק הזה , חשבו שזו בשורה מאוד רצינית , והתברר שלא די בכך .
לפיכך שתי הפניות הן לשתי הרשויות הנוספות : הראשונה היא הרשות המבצעת , המשטרה .
מדובר בהיענות לקריאה בזמן אמת , לא בדיעבד , אלא בזמן אמת ומייד , ומבחינה זו אנחנו מסכמות אכזבה אחרי שנת פעילות , כי הדברים ידועים ונאמרו והתביעות הוגשו , ואין שינוי מספיק : הרשות המבצעת , האוכפת – המשטרה , צריכה להעמיק את הביצוע של העצירה בעוד מועד .
והרשות השנייה היא הרשות השופטת .
עם היות הרשות הזאת רשות ריבונית , אנחנו , כרשות המפקחת , לא יכולים שלא לדבוק לא רק בעיקרון של הפרדת הרשויות , אלא גם בעיקרון של הריסון והאיזון , וחובתנו להתריע ולתבוע , שמה שנחקק ייושם ומי שהואשם ומי שנעצר חייבים לשאת בדין במלוא החומרה .
לפיכך , השילוב של קידום החקיקה , הגברת האכיפה והגברת הענישה בבתי-המשפט הוא שיקדם אותנו , במקביל לקידום באפיק הראשי של הגברת הייצוג והעלאת השכר לנשים , על מנת שנהיה עמוד השדרה בחברה , ולא רק נשים מקופחות ומוכות .
תודה .</text></doc><doc><name>יעקב שמאי (הליכוד):</name><text>אדוני השר , בהנחה שבקרב הסטודנטים הלומדים בתל-אביב יש סטודנטים לא רק מתל-אביב אלא מכל גוש-דן והסביבה הרחוקה , דרומה וצפונה , המספר נמוך הרבה יותר מ - 85 % . מחיר שכירות דירה בתל-אביב הוא גבוה מאוד .
נוסף על שכר הלימוד שהסטודנטים נדרשים לשלם אותו , שגם הוא גבוה מאוד , הסטודנטים שבאים מחוץ לתל-אביב צריכים לשלם תשלום גבוה פי כמה .
לכן אני שואל את אדוני השר , מדוע לא ייעשה מאמץ לעזור לסטודנטים האלה ולהקל את ההוצאה שקשה להם לעמוד בה ?</text></doc><doc><name>אסתר סלמוביץ (צומת):</name><text>נאמר שהתשובות על השאילתות תינתנה בראשית הישיבה .
בישיבת הנשיאות האחרונה סוכם באופן חד-משמעי שכל השאילתות יבואו בראשית הישיבה .
גם בתחילת ישיבה זו אמר יושב-ראש הכנסת
מי אחריו ?
אדוני היושב-ראש , כנסת נכבדה , פסק-הדין שניתן לאחרונה בבית-המשפט העליון , שלפיו נתקבל ערעורו של אב שהואשם בביצוע מעשים מגונים בשתיים מבנותיו , קבע שיא חדש וחסר תקדים במידת הסלחנות המאפיינת את החברה ביחסה לעבירות מין .
קביעתו של בית-המשפט בפסק-הדין , שמעשי האב , שלא נתקלו בהתנגדות נחרצת מצד בתו בת ה - 11 , מהווים עילה להקלה בעונשו , היא בבחינת התרת דמם של קורבנות עבירות המין בישראל .
קלות הדעת , הסלחנות והעונשים הקלים שפוסקים בתי-המשפט לעברייני מין , כל אלה מהווים פגיעה בקורבנות המין בפרט ובנשים בכלל .
אלה נמצאות נאלצות להשלים עם מצבים של הטרדה מינית בילדותן ובבגרותן , עם מצבים של ניצול מיני ואפילו אונס , וכל זאת מתוך ידיעה , שבסיומה של חקירה רצופת השפלות , הצפויה להן בעקבות תלונתן , ייפטר הנאשם בלא כלום או לכל היותר בעונש שאינו עומד בכל יחס לחומרת העבירה שביצע .
אלימות מתחילה בבית ועוברת עם הילד , הגדל באווירה של אלימות , כחוט השני לבית-הספר .
זה אינו משקיע בחינוך למניעת האלימות , ומסיבה זו היא חוזרת למשפחתו של אותו בוגר , ההופך לבעל מכה או לאב מכה .
זה מעגל שקשה לפרוץ אותו ללא טיפול אינטנסיבי והשקעת המשאבים הדרושים .
הסטטיסטיקה מעידה על כך שיותר מ - 60 % מהנשים שהיו קורבן לאלימות לא פנו בתלונות למשטרת ישראל .
שיעור מדהים זה הוא בבחינת תעודת עניות לחברה בישראל , שלא השכילה להתמודד בעוד מועד עם בעיית האלימות בכלל ועם בעיית האלימות המינית בפרט .
וחמור מכך , שיעור גבוה זה מעיד יותר מכול על כך שקיימת מידה רבה של חוסר אמון מצד קורבנות האלימות ביכולתה של המערכת לסייע להן , להגן עליהן ולתמוך בהן .
המציאות המרה מעידה על כך שאנו , הנשים , משלמות בנפשנו ובגופנו את מחיר כישלונה של החברה ואי-יכולתה להתמודד עם בעיית האלימות .
החוק למניעת אלימות במשפחה , שנחקק בניסיון להתמודד עם רעה חולה זו , ההולכת ונחשפת לעינינו בכל חומרתה , אינו מיושם הלכה למעשה במידה שהיה ראוי ליישמו .
הסיבות לכך רבות ומגוונות .
חלקן – טעמים של העדר תקציבים הולמים , וחלקן – מקורו בחשש מריבוי תלונות סרק .
אבל הבעיה האמיתית , או , ליתר דיוק , הסיבה האמיתית למצב נעוצה בכשל חינוכי ממדרגה ראשונה .
תופעת האלימות במערכת החינוך התגלתה כרעה חולה , במידה שלא תיאמן .
מחקרים שהתבצעו הוכיחו קשר אמיץ בין האלימות שפשתה בבתי-הספר ובמוסדות החינוך לבין האלימות בתוך התא המשפחתי .
קשר זה מעיד על כך שהעדר טיפול מתאים ואינטנסיבי בשורש הבעיה עתיד להפוך אותה למפלצת חסרת שליטה , שתגיע לממדים שאיש לא ישורם .
כ - 4,000 נשים , לרבות אלה שפנו למשטרה , פנו השנה וביקשו סיוע בשל היותן קורבן לגילויי אלימות .
בהסתמך על ההנחה שרק כשביעית מקורבנות האלימות מתלוננות , מגיע מספרן של הנשים המוכות בישראל לכ-28,000 .
מספר זה מהווה עלייה בשיעור של כ - 4 % בהתייחס לשנה שעברה .
לעומת מספר זה מסתבר , שרק 100 גברים עברו סדנאות למניעת אלימות , מכוח החוק למניעת אלימות במשפחה .
המספרים מדברים בעד עצמם והחברה עומדת מנגד ומחרישה .
אם נתייחס לעובדה שמספר הנשים הפונות הוא אך קצה קצהו של הקרחון , הרי שניתן לומר בבירור , שאנו עומדים לפתחה של בעיה לאומית שחובה להעמידה בראש סולם העדיפויות , הן מבחינה כלכלית והן מבחינה חינוכית .
רק פעולה נמרצת , אינטנסיבית וחסרת פשרות בתחום זה של דיני נפשות עשויה לתת את התוצאות המקוות , ובתחום זה אסור , בעיקר לנו , הנשים , להרפות .
אני סבורה שעל מנת לרכז באופן יעיל את הנושא כולו , לרבות את המשאבים שיש להקצות לטיפול בו , יש להקים רשות למלחמה באלימות , בדומה לרשות למלחמה בסמים .
רשות זו ראוי שתתוקצב במידה הולמת על-ידי משרדי האוצר , העבודה והרווחה , הבריאות והחינוך .
מוקדי הפעולה עצמם חייבים אף הם להתפרס על פני כל התחומים הללו של בריאות , רווחה וחינוך , מפני שרק בדרך זו ניתן יהיה להשיג תוצאות מניחות את הדעת .
נוסף על כך , יש מקום לקבוע תיקוני חקיקה בתחום האלימות והגברת האכיפה בתחום זה .
אני כבר מסיימת .
על-פי הסטטיסטיקה , בעיית האלימות חוצה מעמדות ושכבות סוציו-אקונומיות , וההתפלגות הסטטיסטית מעידה על כך שקורבנות האלימות באים מכלל שכבות האוכלוסייה בישראל .
אסור לנו להרפות ממלחמתנו באלימות .
עלינו לנהל מלחמת חורמה בכל החזיתות , וזאת בעיקר משום שקורבנותיה האמיתיים של האלימות הם אנו הנשים , בנותינו וילדינו .
עלינו לחלק את נטל הפעולה וליצור קבוצות פעולה באופן שכל קבוצה תפעל בתחום אחר ותרכז את מאמציה בתחום הצר שיוקצה לה , אם בחינוך , אם בבריאות ואם בתחום הרווחה או התקציב .
רק בדרך זו נשיג את התוצאה המקווה – ריסון האלימות במשפחה ומחוצה לה , ואולי , אם כי אני אישית מתקשה להאמין בכך , אולי בכל זאת יעלה בידינו למגר ולבער תופעה זו מקרבנו כליל .
תודה רבה .
נרצחו .</text></doc><doc><name>תמר גוז'נסקי (חד"ש):</name><text>הוא בעד , אבל יצביע נגד .
אדוני היושב-ראש , כנסת נכבדה , גברתי שרת העבודה והרווחה , אני חושבת שזה רגע מרגש מאוד לכולנו , כאשר ביום כזה , שמוקדש לדיון בנושא של אלימות כלפי נשים , אנחנו מתבשרים פה על פתיחתם הרשמית של שני המקלטים לנשים מוכות ושל המעון לנערות ערביות במצוקה .
אני מברכת את שרת העבודה , אני מברכת את העמותות ששותפות לנושא , וכמי שהיתה גם כן שותפה למאמץ הזה , אני יודעת איזה אומץ צריך בחברות מסוימות , בקבוצות מסוימות של האוכלוסייה , לפעול בכיוון הזה , והדברים זזים .
ביום חמישי האחרון , גברתי השרה , היה בנצרת דיון ציבורי בנושא של אלימות כלפי נשים בהשתתפות רחבה , שממש הדהימה אותי .
אנשים שהם מבכירי החברה הערבית , לרבות אנשי דת , השתתפו בדיון הזה , ואני חושבת שפתיחת הדיון הציבורי עם הקמת המקלטים האלה ייצרו אותה דינמיקה , שתביא לכך שגם באותן שכבות או קבוצות אוכלוסייה , שעדיין מכחישות את האלימות כלפי נשים ועדיין מטאטאות אותה אל מתחת לשטיח ועדיין טוענות שזה לא עניין שעל הציבור לדעתו אלא זה עניין שייפתר במשפחה וצריך רק להסתיר ולהשקיט – שגם בשכבות האלה , בכלל זה הנשים הערביות והנשים החרדיות , הדברים האלה ישתנו .
בזמן המועט שעומד לרשותי אני מבקשת להדגיש כמה נושאים : הנושא הראשון שרציתי להדגישו הוא ההתייחסות של מערכת המשפט לאלימות כלפי נשים , ובמיוחד לעבירות מין כלפי נשים וכלפי קטינות .
כבר ציינו כאן לפני את הבעיה של פסקי-הדין .
אני רוצה להוסיף על כך את הבעיה של תקופת ההתיישנות על עבירות מין הנעשות בקטינות , ובמיוחד גילוי עריות ואלימות במשפחה .
הבעיה היא כזאת , שתקופת ההתיישנות על עבירות אלה היא בין שלוש לחמש שנים , אך נערות רבות וילדות רבות אינן מגיעות למצב שבו הן מסוגלות בכלל לדווח , לספר , לבקש סיוע , סעד , עצה , אלא כאשר הן מתבגרות .
וכאשר הן מתבגרות ומוגשת תביעה משפטית , הרי לפי החוק הקיים היום , התביעה איננה נדונה והיא נדחית בטענה שחלה עליה התיישנות .
האם יעלה על הדעת שאנחנו נחיל התיישנות על תלונה של נערה בת 19 , שסוף כל סוף הגיעה למצב שבו היא מסוגלת להתלונן על מה שנעשה לה כשהיתה בת תשע או עשר , בטענה שחלה התיישנות ?
לכן , חבר הכנסת מחאמיד ואני הגשנו השבוע הצעה לתיקון חוק העונשין – ואני מקווה שהיא תזכה לתמיכה – שתקבע שההתיישנות תחל רק חמש שנים לאחר שהקורבנות של העבירות האלה יגיעו לבגרות , כלומר ימלאו להם 18 שנה .
זה ייתן איזה מרווח זמן לטיפול הולם בתלונות .
ועוד כמה דברים בקיצור .
אחרי הביקורת שנמתחה פה , אני רוצה דווקא לברך על החלטתו של שופט מחוזי אחד , שיצא נגד הדעה הקדומה שנפוצה , שהאשה , בהתנהגותה או בתלבושתה , מביאה על עצמה את האונס או את ההתעללות המינית .
אני חושבת שההחלטה הזו של השופט היא החלטה חשובה מאוד , כי היא קובעת שזו גישה מעוותת לטעון שאשה שהסכימה לפגוש גבר או לשתות אתו קפה כבר הסכימה לקיים אתו יחסי מין .
כל המערכה הזאת נגד הדעות הקדומות , נגד ההשקפות המפלות , היא דבר חשוב מאוד .
נקודה נוספת – אלימות במקום העבודה .
רק היום קיבלתי מכתב מעובדת במוסד ציבורי .
היא מספרת , שהמליצו לה במוסד הציבורי הזה לקיים יחסי מין עם המנהל כדי להשיג קביעות וקידום בעבודה .
בכל הנושא הזה של הטרדה מינית ושימוש של מנהלים בכוח שלהם כדי לכפות על עובדות קיום יחסי מין , ולעתים אונס , המערכה הציבורית והמשפטית עדיין לדעתי , רק בתחילת הדרך .
אני מקווה מאוד שתהליך השלום ייצור מערך חדש גם בתחומי מדינת ישראל וגם יבטל את כל האלימות , על גילוייה השונים , שהופעלה בעבר נגד נשים פלשתיניות .
אני רוצה לסיים בברכה לכל הארגונים , הנשים , הגברים , יהודים וערבים , שנוטלים חלק באירועים בנושא מניעת אלימות נגד נשים , שייערכו ברחבי הארץ במשך השבועיים האלה .
תודה .
מה שמכונה כך .
אדוני השר , אתה יודע שביחסי עובד ומעביד מכירים בהתעללות נפשית סיבה לפיצוי ?
גברתי היושבת-ראש , כנסת נכבדה , אדוני שר הקליטה , אינני יודעת אם הנתונים שמצויים בידי הם הנתונים המעודכנים והאחרונים שקיימים
כן .
הנושא כבר הועלה בכנסת לא אחת , ולא אחת צוין שאנחנו יודעים על קיומם של רבבות ילדים ובני נוער עד גיל 18 שאינם נמצאים במסגרות חינוכיות כלשהן .
מדובר , לפי נתונים שפורסמו , על למעלה מ - 30,000 בני נוער וילדים יהודים , שמהם , לפי הנתונים , 23,000 נחשבים בני עולים , אבל כמספר הזה בערך צריך להוסיף גם מקרב הנוער הערבי , שאצלו הנשירה מבתי-הספר מוקדמת יותר , ובמספרים גדולים הרבה יותר .
אני רוצה להדגיש , שצריך להבחין בין מי שנושר ממערכת החינוך משום שהוא נתקל בקשיים במערכת הזאת , לבין מי שלא הגיע כלל למערכת החינוך , לבין מי שעוזב את מערכת החינוך בניסיון לעזור בפרנסת המשפחה .
העילה להצעה לסדר-היום היתה אותה קבוצה שאיתרו אותה – אומרים שיש 7,000 – של נערים עולים שאינם עובדים ואינם לומדים .
אבל אני לא יודעת אם נבדק בכלל אם הנערים האלה היו בבית-ספר ועזבו , אם הנערים האלה ניסו לעבוד וזרקו אותם מהעבודה , כי אני חושבת שאם
לידיעתך , אדוני , שהיית שר החינוך , היום בתל-אביב , בבאר-שבע , בירושלים , במקומות אחרים , ילדים בני 12 ו - 13 שנה
אנחנו לא מדברים עכשיו על החוקים במדינת ישראל , אנחנו מדברים על מציאות .
ב " חדשות " הובא סיפורם של שני אחים , אחד בן 13 והשני בן 12 , שעלו עם המשפחה לפני שנתיים והחלו לעבוד במפעל לפלסטיק באזור חדרה בלילה , בגריסת פלסטיק : " שמחנו שיש עבודה , עבדנו מ - 12 בלילה עד 5 בבוקר .
היה לנו נורא חם , נתנו לנו מים לשתות , הבאנו אוכל מהבית .
למה עזבתם את העבודה ?
כי בעל הבית אמר שנעבוד יותר מהר .
הוא ידע שאנחנו קטנים והוא אמר לנו : יותר מהר , יותר מהר .
בסוף הוא לא שילם לנו , אז פחדנו ללכת אליו שישלם". זו מציאות שקיימת היום במדינת ישראל .
מה שאני מנסה לומר בדברים שלי הוא , שמוטלת חובה על משרד הקליטה , כמי שאחראי לקליטה .
אבל מעל לזה ובראש ובראשונה האחריות היא של משרד החינוך ושל משרד העבודה והרווחה , לשאול את השאלות הקשות האלה ולתת את הפתרונות המתאימים לילדים האלה .
יש ילדים ובני נוער שהפתרון שלהם הוא הרחקה מהבית ;
יש ילדים ובני נוער שלא צריך כלל להרחיק אותם מהבית , הם צריכים רק מועדונית אחרי הצהריים ;
יש ילדים ובני נוער שכל מה שהם צריכים זה מורה לעברית שיעזור להם להתגבר על הקושי של השפה כדי שיחזרו לבית-הספר ;
ויש מי שהבעיה שלו היא , שבעבר הוא היה ספורטאי מחונן , הוא בא לכאן ולא מצא את מקומו והוא מגיע לרחוב ;
יש מי שמגיע למצב כזה שהוא נמצא ברחוב , משום שהסביבה שהוא נקלע אליה היא איזו חבורה עבריינית , ובעצם צריך לטפל בכל החבורה הזאת .
אני רוצה להוסיף משהו לדיון כאן בנושא של הנערות .
נוסף על המצוקה הקיימת בכלל , יש הבעיה של הניצול המיני של הנערות .
אני אומרת זאת דווקא בהקשר של דיון שהיה לנו היום בנושא של אלימות כלפי נשים ונערות .
היום יש מצב שעובדות סוציאליות חסרות אונים .
אני מדברת בעיקר במקרים של נערות – השר צבן יודע שדיברנו על זה כבר בשנים קודמות – המכונות גבוליות .
כלומר , הן לא נערות עברייניות שמקומן במוסד לעברייניות , אלא הן נערות גבוליות , שאו-טו-טו מגיעות לפשע , הן או-טו-טו מגיעות לזנות .
להן צריך לעזור על-ידי מעונות מתאימים , לא מוסדות לנערים עבריינים אלא מעון שיקומי שמציל אותן , נותן להן סעד נפשי , טיפול פסיכולוגי , ואחר כך מוצא להן את המסגרת המתאימה .
אני לא יודעת אם ידוע לכם חברי הכנסת , כמה מעונות לנערות מהסוג הזה קיימים היום במדינת ישראל .
ובכן , קיים מעון אחד בירושלים וקיים עוד מעון , שהיום שרת העבודה הודיעה עליו , לנערות ערביות במצוקה .
רק שני מעונות בכל מדינת ישראל , היכולים לטפל בעת ובעונה אחת ב - 20 , 20 וכמה נערות , וזה כאשר העובדים הסוציאליים מדברים על אלפי נערות גבוליות .
ה " חיסכון " באי-הקמתם של המעונות האלה לנערות הגבוליות הוא , שהנערות האלה מגיעות לזנות , לפשע , הופכות להיות מקרי סעד , לאורך כל החיים שלהן הן יחיו על הבטחת הכנסה או איזו קצבה אחרת של הביטוח הלאומי , והסיכוי שהן יהיו אזרחיות שוות ופוריות התורמות לחברה הוא נמוך מאוד .
השר שנמצא פה אתנו בא משום שהנושא הוא עולים .
לדעתי , השר לקליטת העלייה הוא האדם שיכול אולי למצוא , לגלות , לאתר , בעזרת הקשרים שיש לו את הנערים ה " מיותרים " , אבל הטיפול בהחלט נמצא במשרדים אחרים .
המסר שלי הוא , שכל " חיסכון " שנעשה בטיפול בגיל הקריטי הזה של בני הנוער הוא בכייה לדורות לחברה הישראלית .
תודה .
אנחנו מעבירים את הנושא .
אי-אפשר להפריד ולהעביר חצי נושא לפה וחצי נושא לשם .
מסכימה .</text></doc><doc><name>מאשה לובלסקי (העבודה):</name><text>על-פי המסורת שאני מכירה , לפחות ממזרח-אירופה , אם היו נתקלים בתופעה הזו , היו מוציאים את האיש מהקהילה , לא היו נותנים לו לעלות לתורה , והוא היה מנודה מכלל ישראל .</text></doc><doc><name>שרת העבודה והרווחה א' נמיר:</name><text>אדוני היושב-ראש , רבותי , חברות הכנסת וחברי הכנסת , אני רוצה להצטרף לברכות לחברת הכנסת לשעבר נאוה ארד , שהתמנתה להיות יועצת ראש הממשלה למעמד האשה , לאחל לה הצלחה בעבודה ולהציע לה עזרה .
נשים מוכות הן קורבנות אלמונים , הן אינן מספרות .
הן מאמינות שאם הדבר קורה להן , כנראה הן אשמות .
כאשר הבעל מכה , הן תלכנה לעבודה מאופרות , עם משקפי שמש או עם שרוולים ארוכים .
כאשר הן תגענה לחדר המיון , הן תספרנה כי נפלו ונחבלו .
נשים מוכות חיות בפחד .
הן קורבנות לאלימות נפשית , לבידוד חברתי ולניתוק משפחתי , שלהם יש השפעה על דימוין העצמי .
נשים מוכות חיות כאסירות בבתיהן , בדיקטטורה פרטית שלהן .
נשים מוכות דוממות : הקורבן שומר על כבודו של התוקפן .
ההתפרצויות מתרחשות בערב , בסופי שבוע ובחגים .
יש נשים שבעבורן החגים הם סיוט אחד גדול ומתמשך .
נשים מוכות נמנות עם כל שכבות האוכלוסייה , ולמרות זאת הן נשלטות כלכלית על-ידי בני זוגן , גם כאשר הן עובדות ומשתכרות .
הנשים המוכות והבעלים המכים נמנים עם כל העדות ומאיישים קשת נרחבת של מקצועות במשק הישראלי : רופאים , מורים , מהנדסים , פועלים , פקידים ואף מובטלים .
בשנת 1991 , אדוני היושב-ראש , רבותי חברי הכנסת , נרצחו 40 נשים בידי בני זוגם או בידי קרובי משפחה .
ב - 1992 ירד לשמחתנו המספר והגענו ל - 21 נרצחות .
בתשעת החודשים הראשונים של שנת 1993 נרצחו 16 נשים .
שיטות ההריגה , אדוני היושב-ראש , אכזריות .
דקירות סכין , מכות , חניקה וכל סיוט שאפשר לדמיין אותו .
התירוצים הם מזעזעים .
האופייני שבהם : שאלת האשה מדוע איחר בעלה להגיע הביתה .
10 % מהנשים בארץ מוכות , 7 % באופן שיטתי וקבוע .
המכון " גיאוקרטוגרפיה " ערך סקר , ולפיו כ - 14 % מהגברים סבורים כי יש מצבים שבהם מוצדק להכות נשים .
7 % מהנשים בארץ חושבות גם הן כך .
רק אחת מתוך שש נשים מוכות פונה לעזרת הרשויות , ולא אתאר ליושבים כאן איזו ויה-דולורוזה עוברות אותן נשים עד שהן זוכות , אם בכלל , לטיפול המערכות הקיימות .
העבודה בשירות לטיפול בנשים , בנערות במצוקה , במשרד העבודה והרווחה נעשית הן בתחום קביעת מדיניות ארצית והן בתחום של פיתוח שירותים נוספים והכשרת כוח אדם מתאים לטיפול בנשים .
התקציב של השירות ל - 1994 הוא 4.5 מיליוני שקלים , מהם 2,130,000 שקלים מיועדים לסיוע למקלטים לנשים מוכות .
100 תקנים הקצינו השנה לאכיפת החוקים שהתקבלו בכנסת הקודמת ומתייחסים לאלימות במשפחה .
המקלטים לנשים המוכות מעניקים הגנה פיסית מיידית לאשה המוכה ולילדיה .
המקלט תומך באשה בשעת משבר ומאפשר לה , בעזרת צוות מקצועי , לבנות תוכנית שיקום לה ולילדיה .
בשנת 1992 טיפל השירות ב - 350 נשים במצבי מצוקה , הדורשים התערבות במקלטים , וב-550 ילדים ששהו בארבעה מקלטים – בחיפה , בירושלים , באשדוד ובהרצלייה .
עם היכנסי לתפקידי כשרת העבודה והרווחה היתה אחת ההחלטות הראשונות שקיבלתי , אדוני היושב-ראש , להקים מייד שלושה מקלטים חדשים לנשים ולנערות במצוקה .
היום – ומשם אני באה לכאן – חנכתי את כל השלושה .
אני הודעתי לאנשי משרדי : לא אגזור סרטים אלא לאחר שהמקלטים יאוישו בנשים ובנערות ובילדי הנשים ויפעלו – אחד מהם שלושה חודשים , ושניים חודשיים של פעילות של ממש .
האחד נמצא במרכז הארץ , בחדרה .
השני – בצפון הארץ , הראשון מסוגו לנשים ערביות ;
זה המקלט הראשון בארץ לנשים מוכות ערביות .
והשלישי , מקלט לנערות ערביות במצוקה , גם הוא הראשון מסוגו בארץ .
אדוני היושב-ראש , לו פרסתי כאן את סיפורן של הנשים המוכות , ובמיוחד אומר של הנערות במצוקה הערביות , מה עבר עליהן – והן כנראה מדגם מייצג של אוכלוסייה גדולה מאוד – בתוך משפחותיהן שלהן , לא היה איש שלא היה מזדעזע מהדימוי , שהוא מתעוות , להערכתי , של חלקים גדולים של החברה הישראלית .
הגידול במספר המקלטים מעלה את מספר הנשים המוכות המטופלות במקלטים ב - 50 % . 3,500 נשים , רבותי חברי הכנסת , פנו לכל קווי החירום לנשים המוכות .
ואם במקלטים הקיימים , לרבות אלה שחנכתי היום , במגזר הערבי המשרד מממן את מלוא התקציב גם של ההקמה , גם של השיפוץ וגם של האחזקה – במקלטים היהודיים המימון הוא 50 % של התקציב השוטף , שאותו העליתי משמעותית מייד עם כניסתי לעבודה .
אנחנו מקיימים את כל המקלטים בשיתוף פעולה הדוק ביותר עם ארגוני נשים ועם עמותות ציבוריות , לרבות עמותה ציבורית חדשה של נשים במגזר הערבי .
אני רוצה להודות לכל אותם מתנדבים : לויצ"ו , שהיא שותפה , ויזמה את הקמת המקלט באשדוד ;
ל " נעמת " , שמקיימת מרכז סיוע למניעת אלימות במשפחה ומסייעת לאלפי נשים שפונות לקווי החירום שלה ;
לעמותה ללחימה באלימות נגד נשים , עמותה מעורבת של גברים ונשים , שהיא המסייעת ודוחפת ומנהלת את המקלט בהרצלייה ואת המקלט החדש בחדרה ;
ולעמותת נשים ונערות נגד אלימות – עמותת הנשים הערביות , שמנהלת ומלווה היום , נוסף על הצוות המקצועי , את המקלט לנשים מוכות ואת המקלט לנערות במצוקה במגזר הערבי .
רבותי חברי הכנסת , המקלט מהווה פתרון לזמן חירום בלבד .
הטיפול מתחיל בקהילה לפני הכניסה , ועליו להימשך בקהילה לאחר היציאה ממנו .
וכאן המאבק והעבודה הקשים ביותר .
פרט לשירות הניתן באמצעות המקלטים , מופעלות 18 דירות מעבר הסמוכות למקלטים ומהוות מסגרות המשך לתהליך שיקומה של האשה .
בכוונת המשרד להרחיב את המסגרות האלה ולהרבות את מספרן .
כמו-כן פנה המשרד לעובדים הסוציאליים בלשכות והציע להם הכשרה בתחום הטיפול בנשים המוכות .
150 עובדים סוציאליים עברו את ההכשרה , 50 עברו לשלב השני .
אנחנו מעמיקים את הידע בקרב הצוות המקצועי לטיפול מיוחד בנשים מוכות ובנפגעות אלימות במשפחה .
אנחנו מנהלים ומפתחים מדיניות ממלכתית בקביעת דרכי סיוע לקורבנות , בתוכם לקורבנות אונס .
אני רוצה לציין את כל הארגונים המתנדבים הפרוסים על פני הארץ כולה ומסייעים ועושים עבודה נהדרת בתחום הסיוע לקורבנות אונס .
בשבעה מרכזי סיוע לנפגעות תקיפה מינית היו ב - 1992 – 2,180 פניות .
התקציב למרכזי הסיוע יסתכם בשנת 1994 בקרוב ל - 500,000 שקלים .
אדוני היושב-ראש , פרסתי את יריעת העשייה , אבל מה שעדיין לא נעשה – האוכלוסיות שאליהן אנחנו חייבים להגיע הן גדולות יותר משמעותית מאלה המטופלות על-ידינו .
אני מאמינה וקוראת מכאן לכל הארגונים המתנדבים – ארגוני הנשים , הארגונים המעורבים , ארגוני גברים – לתת יד ולסייע לאותם קורבנות של אלימות אכזרית ומבישה לחברה הישראלית .
אני רוצה לברך את חברות הכנסת .
אני רוצה לברך את חברת הכנסת לימור לבנת , העומדת בראש ועדת הכנסת למעמד האשה , על היוזמה .
ואני מציעה לכולנו מה שאני מציעה השכם והערב לעצמי , שלא להרים ידיים , לא להתייאש , לא לחשוב שמא הטיפול בנושא הנשי הוא פחות חשוב , שולי , הוא לא הראשון בסדר-יומה של החברה הישראלית .
הוא כן , כי האשה היא האם , היא המחנכת של דור המחר .
ואשה בריאה היא הערובה לחברה בריאה .
תודה רבה , אדוני היושב-ראש .
בשביל זה צריך חוק ?
באמת מגיע לו יותר זמן .
סליחה , אני רק מציעה ליושב-ראש</text></doc><doc><name>עמנואל זיסמן (העבודה):</name><text>ולדיינים .
למה לא לערב ?
יש נשים מוכות
18 .
היתה ממשלה של 22 שרים , שבה לא היתה שום שרה .
היתה חברת קיבוץ שהיתה חברת כנסת טובה מאוד , והיא איננה כאן .
גברתי היושבת-ראש , איפה השרה ?
חברי הכנסת , באוקטובר 1989 הגישה המשנה ליועץ המשפטי לממשלה , גברת יהודית קרפ , דין-וחשבון , שבו נקבע כי תופעת האלימות בין בני זוג היא תופעה חברתית רב-ענפית שממדיה רחבים הרבה מביטוייה הגלויים .
אין ספק , שהדוח הזה הביא בעקבותיו שורה של צעדים שבאו להתמודד עם התופעה החברתית הזאת של אלימות במשפחה , מתוך מגמה לעשות הכול כדי להכחידה .
כמוה , עבריינות מין , גילוי עריות ואלימות כלפי ילדים .
ילדים הגדלים במשפחה אלימה הם דור ההמשך של אנשים אלימים בחברה .
צריך לעשות הכול כדי ליישם יישום מלא את החוק למניעת אלימות במשפחה .
החוק הזה עדיין לא מיושם בחלקים חשובים שבו .
אני פונה לשרת התקשורת כמי שידועה כלוחמת עקבית ואמינה בנושאים האלה , ואני מקווה שגם שרת העבודה והרווחה סבורה כך .
לא יכול להיות שחוק שחוקקנו אותו – ולך , שרת התקשורת , יש אישית תרומה בחקיקת החוק הזה – עדיין לא מיושם לאחר כמה שנים .
אני גם חושב שהדוח של הגברת קרפ עדיין לא מיושם ;
אפילו הדוח .
יש דברים שצריכים להיות מיושמים לא רק באמצעות החוק .
יש אמצעים אדמיניסטרטיביים ומינהליים וארגוניים .
שני הדברים האלה , יישום הדוח ויישום החוק , צריכים להתבצע .
יש להקים רשות ממשלתית מיוחדת רב-תחומית , שתביא לתיאום בין המשרדים השונים , דבר שיבטיח טיפול יסודי בבעיה שכל חברה מתוקנת חייבת להכחידה .
אני קובע שיש רשויות שונות ומגוונות שמטפלות בזה , ואין ריכוז ותיאום .
אני מברך את חברתי נאוה ארד עם כניסתה לתפקיד .
אני חושב שזה אחד התפקידים הרבים העומדים בפנייך – להקים את הרשות הזאת , כדי לתאם בין הזרועות ובין המשרדים השונים .
שמעתי ואני יודע שיש השתלמויות לשופטים העוסקים בדיני אישות , אבל יש להעמיק אותן .
לא במקרה אמרתי , שצריך להוסיף למסגרת הזאת גם את הדיינים של בתי-הדין הרבניים .
אמרתי בתחילת דברי , שהתופעה רחבה יותר ממה שאנחנו יודעים .
דווקא בעולם החרדי יש רתיעה , מסיבות שונות , להתלונן ולחשוף את ההתעללות .
וההתעללות והאלימות הן בכל הרבדים , בכל החוגים , בכל העדות ובכל שדרות העם .
אני חושב שאם גבר כמוני מדבר כפי שאני מדבר , רצוי לתת לו עוד חצי דקה .
ואני מדבר לעניין .
כמוך .
כמוך כמוני .
יש להקצות את המשאבים להקמה ולאחזקה של מקלטים נוספים לנשים מוכות ולתת סיוע מתאים לקורבנות עבירות מין .
אני חושב שהממשלה לא יכולה לשאת בזה לבד .
אני חושב שמי שמתחמק מזה ולא עושה – אלה דווקא הרשויות המקומיות והעיריות .
אני לא יודע על סמך איזה מצע כל ראש עירייה נבחר , אבל אני מכיר לפחות רשות אחת שהקימה בתוכה , ויש לי קשר עם זה – זו ירושלים בירת ישראל .
אני לא מבין מדוע השרה צריכה לבוא ולהגיד : הקמתי שלושה ;
דרך אגב , במקרה או שלא במקרה , שניים מיועדים לנשים ערביות .
אבל , מדוע אין אפשרות לחייב את הרשויות המקומיות מתקציבן ?
אני אומר לחברת הכנסת יעל דיין , שעמדה ותעמוד גם בעתיד בראש הוועדה למעמד האשה , הרשויות המקומיות צריכות להיות חלק בלתי נפרד מהמאמץ הזה .
בתשלום הארנונה כלול גם סיוע לנשים מוכות , ולא רק הדברים שאנחנו יודעים עליהם .
אני גם חושב שצריך לגבש קריטריונים מיוחדים להקצאת פתרונות דיור לנשים מוכות .
אני קובע , מתוך ידיעה ובדיקה , שאין קריטריונים כאלה .
לא מספיק להיות במקלט , כי המקלט הוא פתרון זמני וארעי .
צריך לפתור את בעיית הקבע של האשה המוכה , ואין קריטריונים אחידים , אובייקטיביים , נכונים בנושא הזה .
לסיום , צריך לתגבר את כל המסגרות הטיפוליות לנשים מוכות , ואני מוסיף גם לבעלים מוכים – כי יש גם אחוז מסוים כזה במדינת ישראל – במסגרת המחלקות לשירותים חברתיים .
יש לשים דגש בנושא של גיבוש כלים מיוחדים לטיפול בנשים מוכות בקרב העולות החדשות .
כמי שעומד בראש הוועדה לעלייה וקליטה אני קובע , שבעיקר בקרב עולים מארצות מסוימות , אם מחבר-העמים או מאתיופיה , מסיבות שונות שאין אפשרות עכשיו לפרט אותן , יש לנו בעיה שמחריפה ומגדילה באופן משמעותי את מספרן של הנשים המוכות .
זה מחייב טיפול והיערכות מיוחדים בנושא הזה .
אדוני השר , אני מבין את הנימוקים שלך נגד .
השאלה היא , האם אתה מרוצה מהמצב הקיים או שיש בדעתך ליזום שינוי ?</text></doc><doc><name>דליה איציק (העבודה):</name><text>אדוני היושב-ראש , אין לקחת את דבריה של חברת הכנסת בלומנטל כפשוטם .
כשהיא דיברה על אנוסות , רצוחות , מוכות , ותביטו לנו בעיניים , היא התכוונה לכך בהשאלה .
איזו זכות יש לה .
אדוני היושב-ראש , כנסת נכבדה , היום הזה הוא יום של זעקה .
העובדה שאנחנו מציינים את האלימות נגד נשים דווקא איננה מקרית .
היא איננה מקרית , מכיוון שהתופעה הפכה מזמן לנגע בעל ממדים של מגפה , והחברה חייבת להיות ערה להידרדרות המוסרית-המצפונית המתרחשת בה .
ב - 32 השנים האחרונות נרצחו בארץ 72 נשים בידי בעליהן .
אל המספר הזה מצטרפות כל אותן מאות נשים שנרצחו בידי בני זוג שלא היו נשואות להם .
בשנת 1991 נרצחו כ - 40 נשים על הרקע הזה , ב - 1992 כ - 22 נשים , ובשנה הזו , שטרם נסתיימה , נרצחו כ - 20 נשים .
אסור לה , לחברה שמתיימרת להיות נאורה ומתקדמת , לחיות עם נתונים המראים כי 10 % מן הנשים בישראל הן מוכות .
40,000 נשים מגיעות מדי שנה לחדרי מיון .
רבותי , זו איננה חברה נאורה , זו חברה פושעת .
במידה מסוימת היא אלימה , במידה מסוימת היא מכה .
אדוני היושב-ראש , מערכת המשפט בישראל לא מתייחסת לאלימות נגד נשים ברצינות הראויה .
אם הפרקליטות לא תדרוש עונשים כבדים יותר , הרי שאנחנו , חברי הכנסת , ניאלץ להחמיר את החוק ולהפחית משיקול הדעת הנתון היום לבתי-המשפט .
אנחנו חייבים להבהיר בכל דרך , שאין שום סיבה שמצדיקה אלימות כלפי נשים ואלימות בכלל , ואסור להגיב בסלחנות כלפי התופעה הזו .
למה הכוונה כאשר אומרים " רצח על רקע רומנטי"? אין דבר כזה , אין רצח רומנטי .
מה יכול להיות רומנטי ברצח – בהזרקת נפט לתוך ורידיה של אשה , בחנק , במעשים נלוזים כאלה ?
מה כאן רומנטי ?
חולני – כן .
רומנטי – לא .
בד בבד עם המלחמה באלימות נגד נשים יש להגדיל את יכולת ההגנה על נשים וילדים מוכים .
אין די מקלטים לנשים מוכות .
יש יותר מדי נשים שנדחות מן המקלטים .
שני-שלישים מן הנשים נדחות כל השנה .
הממשלה צריכה להוסיף באופן דחוף מימון למקלטים ולשפר את מעמדן של הנשים שנמלטו מבתיהן כתוצאה מאלימות .
אני קוראת לשר המשטרה לשנות את מדיניות המשטרה בכל האמור בטיפול בתלונות מצד נשים .
יש הרבה מאוד תלונות בתחום הזה .
יש לזרז את הטיפול בתלונות כדי שנשים ירצו להתלונן .
אין להתייחס לעובדה שלמכה אין עבר פלילי .
חשוב מכול להגביר את הרגישות של אנשי המשטרה בטיפול בפניות .
השנה נרצחו נשים רבות בידיהם האלימות של גברים " רומנטיים". עולה מאוקראינה רצח את קירה זובקוב בת 33 , לאחר שדקר אותה 14 פעמים .
היא התלוננה במשטרה ארבע פעמים קודם לכן , איש לא שם לב אליה .
עמית בארי מירושלים , משכונת גילה , בת 22 , נרצחה בידי חברה לשעבר , לאחר שהוא הצית אותה .
הרוצח אמר לה : " אם לא תהיי שלי , לא תהיי של אף אחד". רגש הבעלות הזה הביא את החבר לשעבר לברבריזם מטורף שכזה .
משה איטח חשב שאשתו בוגדת בו .
האיש הסתתר ברכבה של אשתו , שפך על ראשה בנזין והדליק אותה .
האשה נפצעה קשה .
ששון שמש הציע 50,000 דולר לרוצח שכיר כדי שירצח את אשתו .
אדם תושב הקריות תקף את אשתו בגרזן ובדקירות סכין ואיים לרצוח אותה בשל החשד שהיה לה מאהב , אבל הוא שוחרר בערבות של 2,000 שקל .
גברתי היושבת-ראש , אני רוצה לפנות לנשים , לכל אחת ואחת .
אם את אשה מוכה , זעקי .
אם את חברה של אשה מוכה , עזרי .
אני מצדיעה לארגוני הנשים שמסייעות לנשים המוכות .
אני מצדיעה לאומץ הלב של הנלחמות על סילוק הנגע האיום של אלימות כלפי נשים .
אני מצדיעה לך , גברתי שרת העבודה ורווחה , על זה שאת כל כך ערה לעניין ועל זה שאת כל כך מסייעת .
הרשו לי לברך את יועצת ראש הממשלה למעמד האשה , את חברת הכנסת לשעבר נאוה ארד .
נאוה , אני מאחלת לך ולנו הצלחה .
אולי היום יש מי מאתנו שמרגיש שהוא עשה משהו .
אולי היום ילך מישהו מאתנו הביתה במצפון שקט , שהרי הקדשנו לנושא יום שלם .
אסור שהיום הזה יהיה מס שפתיים למצפון שלנו .
יום המלחמה באלימות נגד נשים צריך ללוות אותנו עד שנמגר את התופעה .</text></doc><doc><name>עבד - אלוהב דראושה (מד"ע):</name><text>אדוני היושב-ראש , חברי הכנסת , בראשית דברי אני רוצה לברך את שרת העבודה והרווחה על העבודה הטובה שהיא עשתה היום כאשר חנכה את שני המקלטים והמרכז בסקטור הערבי .
אני חושב שבכך את פותחת אפיק חדש לנשים ערביות מוכות , בתוכן צעירות , גם רווקות וגם נשואות , שלא מצאו מקלט ולא יכלו בעבר להסתגל לחיים במקלטים הקיימים .
העבודה המבורכת הזאת צריכה להימשך .
אני חושב , כפי שאני מכיר את הציבור הערבי ואת צורכי הנשים הערביות , שיש צורך עוד בשניים-שלושה מקלטים , ואני מקווה שבשנה הבאה אכן נזכה לתוספת כזאת , שתיתן אפשרות לנשים ערביות בכל רחבי המדינה למצוא מקלט בשעת הצורך .
אני רוצה להבהיר בעניין האלימות כלפי נשים : כיוון שהחברה הערבית היא חברה יותר מסורתית , יותר שמרנית , בנושא הזה של אלימות נגד נשים יש , מצד אחד , נורמה , שהיא נורמה מבורכת , של ליכוד משפחתי .
בדרך כלל הליכוד הזה , מבחינת המסורת , מבחינת הדת , מסייע לאשה ולא יוצר דינמיקה של אלימות נגד נשים .
הדבק המשפחתי , לפעמים החמולתי או התא המשפחתי הקטן , עוזר לנשים , מצד אחד .
אבל , מצד שני , החברה הערבית במדינת ישראל סובלת מבעיות של עוני , סובלת מבעיות של אבטלה , מבעיות חברתיות וסוציו-אקונומיות קשות , שמקשות על הנשים הערביות , מקשות על המשפחות הערביות בכלל ויוצרות תופעה של אלימות , שלדעתי גם-כן יוצאת לפעמים מגדר הרגיל , במיוחד אלימות כלפי צעירות שהואשמו – נשואות או רווקות – בבגידה כביכול , ולא אחת היינו עדים לתופעות מחרידות של הרג , רצח , על רקע של חילול כבוד המשפחה .
מה שמכונה כך , שאני זועק נגדו , מתריע נגדו .
אני נלחם בתופעה הזאת , ואני חושב שאלה שמבצעים פשע כזה נגד נשים הם בעצמם פושעים , שכבר עברו תהליכים לא רגילים וכבר בגדו ועשו את המעשים שהם מנסים להכתים בהם את הנשים , והם מנסים לנקום בנשים כדי לכפר על החטאים שלהם .
אני חושב שהמשרדים השונים , הן משרד המשטרה , הן משרד המשפטים , צריכים לטפל בחומרה רבה בתופעה הזאת , ואני גם קורא לראשי הציבור הערבי : נילחם יחד בתופעה של רצח נשים על רקע של מה שנקרא חילול כבוד המשפחה .
אני חושב שזה הדבר החשוב ביותר ביום הזה , לבוא ולומר את הדברים הללו .</text></doc><doc><name>מיכאל איתן (הליכוד):</name><text>רק במקרה הזה ?
יכולים להיות גם גברים , לא רק נשים .
גברתי היושבת-ראש , כנסת נכבדה , גברתי השרה , אלימות נגד נשים היא מהסוג המכוער ביותר , משום שהיא אלימות של מי שיש לו כוח פיסי חזק נגד מי שחלש ממנו .
ולא בגלל הדבר הזה המעשה הזה הוא חמור יותר מאשר שימוש באלימות בין בני כוח שווה .
אני לא חושב שאלימות נגד נשים היא פחותה , אבל גם לא יותר חמורה , מאלימות נגד ילדים וקטינים .
לכן גם רבים דיברו בקטגוריה זו , כאשר דנו באלימות בתוך המשפחה .
מה היא אלימות בתוך המשפחה , מה היא אלימות נגד חלשים במשפחה ?
זו איזו תוצאה של חיים בתא משפחתי , שהם חיים מורכבים , מסובכים , שיש בהם רגעים לא מעטים של תסכול מצד כל הצדדים .
אבל , כאשר הפרץ הזה של התסכול צריך לבוא לידי ביטוי אצל מי שבידיו הכוח הפיסי , הוא מוצא לעצמו את הכתובת – את החלשים במשפחה , ולעתים קרובות מדי את האשה .
כיצד אפשר למנוע את זה ?
אפשר יהיה למנוע את זה רק אם נגיע למצב שבתהליך חינוכי חברתי תהיה איזו הפנמה חזקה , שברגעי התסכול , כאשר אדם רוצה לפרוק את תסכולו , בכך שהוא מושיט את ידיו ומכה , יעמוד באותו רגע , חזק ועמוק בתוך תוכו – לאחר תהליך חינוכי , לאחר תהליך של סוציאליזציה או של הפנמה חזקה מאוד – ערך השוויון , פסלות המעשה הזה , והערך הזה יכול להירכש גם במערכת החינוכית הפורמלית וגם במערכת החברתית הכללית .
בקשר לכך אני רוצה להעיר שתי הערות .
הערה אחת , לעתים מערכת החינוך הפורמלי אינה יכולה להתגבר על קשיים , כאשר היא מנסה להתמודד עם מערכות שונות המופעלות על תהליך הסוציאליזציה , החינוך , ההפנמה של הנוער המתבגר , של הילד המתבגר באשר הוא .
יש מערכת אחרת , מערכת חברתית , שנמצאת אולי במישור הבלתי-פורמלי , שבה גם אנחנו מצויים .
גם אנחנו אולי סוחבים אתנו בהיסח הדעת את השרידים שלה , של התבדחויות , של לשון קלה , כאשר לפעמים אנחנו אפילו לא חושבים שמא אנחנו ממשיכים את ההתייחסות הזאת של – " האשה למטבח " , " מקומה של האשה במטבח " , " תשתקי " .
שימוש אולי לא פיסי , אבל שימוש בביטויים שיש להם משמעות של יכולת פיסית לשים את האשה במקום משני .
בשני המישורים האלה , בשני החלקים האלה של החברה , צריך לעשות רבות , וההתמודדות היא התמודדות גדולה .
בכל מקרה אני רוצה לומר , זאת לא בהכרח בעיה
תני לי לסיים מייד .
עוד משפט .
לא באמצע .
גם אני רוצה הגנה .
אני מייד מסיים .
לא הספקתי אפילו לגעת בנקודה .
אני רוצה לסיים את דברי ולומר , שאינני מקבל שזה נוגע רק לביטוי הפורמלי של הייצוג או של מוסדות פורמליים .
זו יותר בעיה סוציולוגית , שצריכה להיות מותקפת מכל הזוויות גם יחד , ואי-אפשר למצוא את הפתרון – כמו שחלק מן הדוברים ציפו שזה יתקבל כאן – על-ידי חקיקה בלבד , על-ידי מתן ייצוג לנשים בלבד , או על-ידי תרופת פלא , שתפתור את כל הבעיות , כמו שמישהו אומר : אם רק הנשים תהיינה מיוצגות , כל הבעיות תיפתרנה .
זאת גישה פשטנית , לדעתי , ואין היא עונה על הבעיה במלוא היקפה .
אם לרבין מותר לסגת מדבריו , מדוע לקהלני אסור ?
אם ברבינים נפלה שלכת , מה יגידו הקהלנים ?
יש לי תחושה , שאם נדבר רק לאנשים שנוכחים פה , אוצר המלים יהיה קטן מאוד .
יש לנו זאת ביד .
אני לא מבין על מה מדובר .
אולי אפשר לחסל את הוויכוח ?
הוא אומר שהוא מטפל במצע הזה – אין ויכוח .
המצע ישנו .
כתוב במפורש : יובטח המשך הנוכחות והשליטה ההתיישבותית והצבאית של ישראל ברמה .
גם בהסדר הביטחון
כתוב כאן
מצע העבודה .
אז תסביר .
בחייך , רבין אמר : אני אלחם באש"ף
הוא אמר שהוא שינה את דעתו .
הוא צודק .
הערה ברוח טובה
גם רבין לא שם לב לזה ?
אפשר לשאול שאלה , אדוני סגן השר ?
אפשר לשאול שאלה ?
אמרת שאנחנו מקיימים דיון
יש לי עוד שאלה .
רציתי לשאול : האם האינטליגנציה שלי טובה מספיק כדי להבין מדבריך עכשיו שאתה מחויב למניעת נסיגה מלאה מרמת-הגולן , כפי דבריך כאן היום ?
אתה ומפלגת העבודה .
כנראה אני לא אינטליגנטי , אבל לא הבנתי .
אני מבקש להסיר את הצעתו של חבר הכנסת זאבי .
גברתי היושבת-ראש , אני מנצל את ההזדמנות הטכנית הזאת להעלות סוגיה נוספת .
אני מצטער שלפי הפרוצדורה סגן השר רק ישמע אותה .
אני מקווה שיתאפשר לו גם להשיב , אם יהיה לו מה לומר .
באחד הפרסומים שקשור , נדמה לי , בתנועה הקיבוצית נאמר מפיו של סגן השר , שעלינו להתכונן לחזרתם של 300,000 פליטים .
היום קיבלתי העתק של העניין , ואני מבקש לנצל את ההזדמנות הזאת לשמוע את תגובתו של סגן השר .
אדוני סגן השר , אני מאלה שמאמינים לך .
אני גם רוצה לומר כאן מה שקראתי בקריאת ביניים .
לזכותך ייאמר שערב הבחירות , כאשר אני ציטטתי את האמירות של רבין נגד אש"ף ובנושאים אחרים , אתה אמרת : זאת עמדתו של רבין , זאת לא עמדת ועידת מפלגת העבודה ;
כפי שאמרת כאן .
אלא מה ?
טוב , את המסקנות הפוליטיות כולנו יודעים .
אני גם שמחתי לשמוע את ההבהרות שלך בעניין רמת-הגולן , ואני מאמין למה שאמרת פה שעל זה אתה תיאבק .
אם אתה בא ואומר שהכותרת שהופיעה בצורה בולטת , שעלינו להיערך לקליטת 300,000 פליטים , היא לא מדויקת , לא נכונה – אני מבקש ממך , בטובך , יש לך אפשרות לעלות כאן , להכחיש את זה פורמלית , על-מנת שזה יקבל את ההכחשה הברורה והמלאה .
גברתי היושבת-ראש , כנסת נכבדה , אני שמח שקהל המאזינים לדברי ההסבר שלי בהצעת החוק הנוכחית גדל במשך השבוע האחרון ב - 300 % .
בפעם הקודמת היה רק אדם אחד , עכשיו אני רואה שיש ארבעה , אז הכול בסדר .
בקצב הזה , עד שנגיע לקריאה השלישית , אנחנו עלולים להגיע למליאה מלאה .
ובכן , מדובר בהצעת חוק שהיא טכנית בעיקרה , מדובר בהצעה להנהיג הוראת שעה בחוק מימון המפלגות , שבמסגרתו נקבע כי סיעה תהא זכאית למימון המפלגות אם היא נרשמה עד ליום 10 בנובמבר לפי חוק המפלגות .
הסיעות אכן עשו את המוטל עליהן , חלקן הגישו את הבקשה לרישום כמה ימים לפני המועד הקובע , אולם הליכי הרישום עצמם נמשכים , כתוצאה מהדרישה בחוק לפרסום ולדיון בהתנגדויות וכיוצא בזה , ועל כן כהוראת שעה אנו מבקשים שהמועד הקובע , לא להגשתן לרישום אלא לרישום מלא , יהיה לא ב - 10 בנובמבר אלא ב - 1 בינואר 1994 .
עד לתאריך הזה אנחנו תקווה שכל המפלגות , הליכי הרישום לגביהן , יסתיימו ולא ינקטו נגדן סנקציות המתבקשות מלשון החוק הנוכחי , מאחר שרישומן עד 10 בנובמבר לא הושלם .
אני מבקש בשמם של עמיתי , חברי הכנסת רפאל איתן , יגאל ביבי , אריה גמליאל , אלי דיין , אברהם שפירא , להעביר את הדיון בחוק לקראת קריאה שנייה ושלישית לוועדת הכספים .
אני רוצה לציין , שעמדת הממשלה היתה שחברי הכנסת יקבעו , כלומר אין התנגדות של הממשלה .
נוסף על כך אני רוצה לציין , שגם סיעות שהחוק לא נוגע להן כלל ועיקר , מאחר שרישומן הושלם זה כבר , גם הן תומכות בחוק , ואלי דיין , כיושב-ראש הקואליציה , הצטרף כאחד ממגישי הצעת החוק הזה , והדבר ייאמר לזכות אמינותו וגישתו העניינית .
אני חושב שזו דוגמה לכך שיש דברים שאנחנו עושים ביחד , למרות היריבות שמצטיירת כאן , שכאילו יש מלחמה בכל עניין .
בסופו של דבר כשבאים לדברים ענייניים – הגם שחלק מהמפלגות פיגרו אולי או הגישו קצת מאוחר ויש לגביהן איזו הערה טכנית והן עלולות להפסיד מימון מפלגות – כל המפלגות , לרבות הליכוד והעבודה , הסכימו להגיש את הצעת החוק הזאת על מנת לאפשר את ריפוי הפגם הטכני .
יש בכך ביטוי של איזה שיתוף פעולה וראיית דברים לגופם .
תודה רבה .</text></doc><doc><name>סילבן שלום (הליכוד):</name><text>אדוני היושב-ראש , כנסת נכבדה , גברתי השרה , ויתרתי לכל הנשים שהיו לפני והיו צריכות ללכת לשידור הרדיו .
תודה .
אחת הבעיות בכל הנושא של מעמד האשה נובעת , לדעתי , מעצם הצגת העניין – האם נציג את העניין כדבר כולל , כעניין של אלימות נגד כל המשפחה , או רק נגד אשה ;
האם כזכויות סוציאליות לכל המשפחה , או רק לאשה .
בדרך כלל יש בעיה , שלא כל כך אוהבים סקטורים , לא אוהבים פעילות סקטוריאלית-שתדלנית , ונשאלת השאלה אם זה דבר חיוני או לא .
לדעתי , במקרה הזה אכן יש לעשות זאת , כי אם הדבר יהיה כללי מדי , הבעיה לא תוצג במלוא חריפותה , אבל היא תוצג במלוא חריפותה רק אם יהיה מי שיציג אותה .
הבעיה האחת והיחידה , הראשונה והאחרונה , של מעמד האשה בישראל היא חוסר ייצוג .
זה מתחיל בחוסר ייצוג ונגמר בחוסר ייצוג , כי אם יש רק 11 נשים בבית-המחוקקים , וזה פחות מ - 10 % , למרות משקלן באוכלוסייה , שהוא 50 % , או אפילו יותר מזה , הדבר לא עולה על הדעת .
בדרך כלל אני לא אוהב את הביטוי הזה , אבל זה דבר בלתי נסבל , וחוסר הייצוג הזה מוביל לכך שבסופו של דבר אין היענות לדרישות או לפניות , שהן בדרך כלל צודקות , כי אחרי ככלות הכול הגורם שמחליט הוא בית-המחוקקים , ומעליו – הממשלה .
ואם בממשלת ישראל יש רק שתי שרות מתוך 18 או 19 שרים , אני כבר לא יודע כמה
18 .
אם כן , השיעור הוא עדיין 10 % , או קצת למעלה מזה .
חברת הכנסת נעמי חזן , אל תכניסי לכאן אופוזיציה וקואליציה , זה לא חשוב .
תודה .
אני מסכים אתך , ואם לא היה ייצוג כה גדול בעבר , מאז קום המדינה , כפי שאתם אומרים
אף שאני חושב , שב-1973 היו ראש ממשלה ושרה
חברת הכנסת נעמי חזן , לאחר הקמת הממשלה , אחרי מלחמת יום הכיפורים , היו ראש ממשלה ושרה , והשתיים האלה היו גם אז , זאת אומרת שכן היה ייצוג כזה , אבל אני לא רוצה להיכנס לזה כרגע .
לא משנה , לא היו יותר משתיים , זה נכון , אבל אין לומר שלא היה מעולם ייצוג כזה .
אני ממשיך בקו המחשבה שלי : העניין הוא ייצוג , כי בסופו של דבר אלה שקובעים קובעים בדרך כלל את אשר קרוב ללבם .
בשבוע שעבר הצעתי הצעת חוק – והתקיפו אותה בצורה קשה מאוד בהרבה מקומות – לשריון מקומות בבית-משפט העליון לגבי סקטורים שאני חושב שאין להם ייצוג .
אחד הסקטורים האלה הוא נשים , והצעתי שתהיינה לפחות שלוש נשים בבית-המשפט העליון .
אני יודע שאומרים בדרך כלל : כישורים , אבל כאילו כל החוכמה נפלה רק בחלקם של הגברים , ולכן יש 11 גברים מתוך 12 שופטים בבית-המשפט העליון .
אבל לא , לצערי הרב , אותם 11 גברים מתוך 12 שופטים מכהנים בתפקיד גם משום שהוועדה למינוי שופטים , המונה תשעה אנשים , מורכבת כולה מגברים .
לכן הם ימנו בדרך כלל את אשר קרוב ללבם , וכך הם פני הדברים , ולא ניתן להתעלם מכך .
לכן זה מתחיל בייצוג ונגמר בייצוג .
ואז אנחנו מגיעים לבעיה השנייה , שהיא הבעיה היומיומית
לכן אנחנו מגיעים לבעיה היומיומית , וזה נושא התקציב .
אני כבר מסיים .
אני חבר הוועדה לקידום מעמד האשה , ובתור חבר הוועדה הזאת , תן לי לומר בעניין הזה עוד שני משפטים .
אני מתחייב להשיג תקציבים .
אני לא רוצה לומר שכבר השגתי , כי גם את זה עשיתי , אבל לא אכנס עכשיו למה שעשיתי בשנה שעברה , בדרך כלל אני לא אומר מה שאני עושה .
בסופו של דבר צריך שהעניין הזה יוסדר .
כשבאתי בפעם הראשונה לישיבה של הוועדה לקידום מעמד האשה , אמרתי : רבותי , תקציב .
אל תשתדלו , תעמדו על שלכם , כי יושב שר האוצר – ואני לא נכנס כרגע למחלוקת בינו לבין שרת העבודה – עם הנהלת האוצר , המורכבת כולה מגברים , ובאופן טבעי הנושא הזה קרוב פחות ללבם , ולא יעזור שום דבר , כל אחד קרוב לנושא שקרוב ללבו , ואני אומר את זה אולי בצורה הכי צינית שיש , אבל זה המצב .
אם כך הם פני הדברים , אומר דבר שאולי כאיש אופוזיציה קל לי לומר אותו , אבל אני אומר אותו לכן , חברות הכנסת מהקואליציה : אישור התקציב תלוי בקולכן , תקציב המדינה לשנת 1994 לא יעבור אם לא תצביעו בעדו , כי לא יהיה לו רוב .
ואם אתן תודיעו שלא תצביעו בעד התקציב הזה , יהיה כסף בתקציב הזה גם לפעילות שאנחנו חושבים שהיא חיונית .
משום כך יש לכן , לדעתי , מבחן בעוד חודש , ואם תעמדו בו , בסופו של דבר יהיה טוב לכולן , ואני לא אומר את זה כאיש אופוזיציה .
לצערי הרב , במדינת ישראל זאת הדרך היחידה להשיג משהו .
הייתי עוזר שר האוצר , הייתי כתב כלכלי שסיקר את פעילות משרד האוצר , ולצערי הרב , בשיטה הישראלית , ראיתי תמיד ערב התקציב , שאלה שאמרו שלא יצביעו בעד קיבלו את אשר מגיע להם .
לפיכך , אני רוצה לסיים ולקרוא לכן , הנשים , לפעול בעוד חודש לכך שיהיה תקציב נוסף , ואנחנו כולנו , חברי הכנסת , צריכים לפעול בדרך כלשהי , שאני עדיין חושב עליה כרגע , להגביר את הייצוג של הנשים בקרב כל המפלגות .</text></doc><doc><name>גדעון שגיא (העבודה):</name><text>זה נגמר באלימות .</text></doc><doc><name>חגי מירום (העבודה):</name><text>אדוני היושב-ראש , מיעוט חברי הכנסת , צר לי שבנושא כל כך חשוב , הקשור באלימות נגד נשים ובמעמד האשה , אנחנו נמצאים בשעה זו עם מיעוט כזה של חברי כנסת .
אני מברך על אלה הנמצאים כאן באולם , לא אתם תזכו לשבט ביקורתי , כי אתם כאן .
חברי הכנסת , חברותי חברות הכנסת , אחת הבעיות הקשות שיש לנו היא , כי נשים לוחמות למען נשים , ואין די גברים הלוחמים למען נשים ובאלימות נגד נשים ובאפליה של נשים במערכות הציבוריות ובמערכות הפוליטיות .
על כן שמרתי לעצמי את זכות הדיבור כאן וביקשתי להופיע כאן , הואיל ואני חושב שאחת הבעיות הקריטיות היא בכך שגברים אינם נרתמים למאמץ הזה ואינם נוטלים בו חלק .
קחו לדוגמה דיון שהיה הבוקר בוועדת החוקה , חוק ומשפט , ועניינו דיני הראיות , עדות קורבן אונס ותקיפה מינית .
הוגשה הצעת חוק חשובה מאוד לתיקון דיני הראיות , המנסה ליצור מסלול של מתן עדות של קורבן אונס , וזה בדרך כלל נשים , ומביאה לכך שאפשר יהיה להביא את העדות הזו בפני חוקר , ולאו דווקא ליצור מצב של קונפרונטציה נוראה בין קורבן האונס לעושה האונס בתוך אולם בית-המשפט , דבר שלעתים מונע אפשרות של העמדה לדין וקבלת עדות ראויה .
נושא חשוב מאין כמוהו .
ומה אני רואה ?
על הצעת החוק הזו חתומות כל חברות הכנסת ואף לא אחד מחברי הכנסת חתום עליה .
זו דוגמה לליקוי שאנחנו לוקים בו , כי אין לנו די גברים בתוך התחום הזה שייאבקו למענן של הנשים .
אותו דבר אני יכול לומר כאן בעניין הוועדה שלנו למעמד האשה , פה בתוך הכנסת .
הקמנו ועדה ברצון טוב ובשקיקה , מתוך מחשבה שהעניין הזה של זכויות נשים בכל תחום שלא יהיה , וייצוג נשים ומאבק למען נשים , חייב לבוא לידי ביטוי בכל מקום .
והנה אנחנו רואים שבוועדה הזאת , שהיתה בראשותה של חברת הכנסת יעל דיין קודם לכן , וכעת היא בראשותה של חברת הכנסת לימור לבנת , עיקר הפעילות מתבצעת על-ידי נשים .
אני קורא לכן , חברותי חברות הכנסת , לא לוותר לנו בעניין זה ולשלב גברים רבים יותר בתוך המאמץ , כי אחרת זה נראה כאילו אתן גורם אינטרסנטי , הלוחם למען עצמו ;
ולא היא .
אין פה איש שאין לו בת ואשה ואם וסבתא .
ועל כן כולנו ביחד צריכים להירתם למאבק .
אדוני היושב-ראש , חברי הכנסת , אני מבין שזמני עומד להסתיים , אבל בכל זאת אני רוצה להגיד עוד משהו בכמה עניינים .
אני יושב בוועדה משותפת לחינוך בצה"ל , שמשתפת חברי כנסת מוועדת החוץ והביטחון וחברי כנסת מוועדת החינוך והתרבות .
אנחנו דנים בשורה של עניינים .
אחד הנושאים העומדים על סדר-יומנו ואינו יורד ממנו הוא נושא ההתנהגות כלפי החיילת , התנהגות המפקד כלפי החיילת , התנהגות הפקוד כלפי החיילת , התנהגות החייל כלפי המדריכה וכן הלאה .
אני רוצה להגיד כאן , שלאחרונה יצא לנו לשאת ולתת עם שלטונות הצבא , עם המפקדים , עם ראש אכ"א וכן הלאה , בנושא ההתנהגות כלפי החיילת , ואנחנו מבחינים באמירה מפורשת מאוד מצד שלטונות הצבא בתחום העונשין , וכן בהבהרה למפקדים ולחיילים לבל יהיה ניצול מיני , לבל יהיה ניסיון כלשהו לתקיפה או לניצול חולשתה של החיילת על מנת להשיג ממנה דברים .
אבל , לדעתנו , יש לעשות עוד יותר מכך , ואנחנו מבקשים שצה"ל יגבש תוכנית כזו , שבה החל מהטירונות וכלה בקצה המסלול , חיילים ידעו שכבוד החיילת אסור שיירמס .
צריך להדגיש כאן עוד דבר אחד .
יש ציבור של נשים , ציבור חלש יותר , זה הציבור של נשים במשפחות חד-הוריות , ציבור של נשים גרושות ואלמנות , שלעתים יש ניצול לרעה של מצבן וחולשתן בכל תחום מתחומי החיים .
אנחנו צריכים לשים את עינינו היטב היטב על מנת להגן על הציבור החלש הזה , שלעתים אין מי שיבוא ויתבע את כבודו ואת עלבונו .
מלה אחרונה אני רוצה להגיד כאן בנימה אופטימית .
אני חבר קיבוץ , אני בא מן התנועה הקיבוצית , ואני חושב שעל-פי כל סטטיסטיקה , לאחרונה נשים רבות יותר משמשות כמזכירות קיבוצים , נשים רבות יותר משמשות כרכזות משק אפילו , וכגזבריות .
אני חושב שהדוגמה הזו מן הראוי שתקנה לה שביתה גם בחברה הישראלית .
תודה רבה .
בוודאי תבוא אחרת במקומה מן התנועה הקיבוצית .
עד חצי המלכות .</text></doc><doc><name>היו"ר ע' מאור:</name><text>תודה .
חבר הכנסת מיכאל איתן , אחריו – חבר הכנסת רענן כהן , ואחריו – חבר הכנסת אליעזר זנדברג .
זמנך תם .
חבר הכנסת איתן , אתה צריך לסכם .
זמנך עבר לפני דקה וחצי .
רשות הדיבור לחבר הכנסת רענן כהן – הוא איננו .
חבר הכנסת אליעזר זנדברג – איננו ;
חבר הכנסת עמנואל זיסמן , בבקשה .
אחריו – חבר הכנסת אברהם יחזקאל , חבר הכנסת יוסף בא-גד וחבר הכנסת יגאל ביבי .
השרה התנצלה .
היא יצאה לחתונה ושרת המדע והתקשורת אתנו .
חבר הכנסת זיסמן , בבקשה לסיים .
תודה .
אני מזמינה את שרת התקשורת והמדע , שולמית אלוני , לשאת את דבריה בדיון החשוב .
אחריה – חבר הכנסת רענן כהן .
תודה רבה לשרת התקשורת , המדע והטכנולוגיה .
חבר הכנסת רענן כהן .
אחריו – חבר הכנסת אברהם יחזקאל , אחריו – חבר הכנסת יוסף בא-גד , ואחריו – חבר הכנסת יגאל ביבי .
תודה רבה .
חבר הכנסת אברהם יחזקאל – איננו ;
חבר הכנסת יוסף בא-גד – איננו ;
חבר הכנסת יגאל ביבי – איננו ;
חבר הכנסת חיים דיין – איננו ;
חבר הכנסת שמואל אביטל – איננו ;
חבר הכנסת מאיר שטרית – איננו ;
חבר הכנסת יורם לס – איננו ;
חבר הכנסת גונן שגב – איננו ;
אני נותנת את רשות הדיבור לחבר הכנסת אליעזר זנדברג , שהיה בוועדת הפירושים .
אחריו – חבר הכנסת יוסף עזרן , אחריו – חבר הכנסת אברהם בורג , ותסכם את הדיון חברת הכנסת יעל דיין .
תודה רבה .
חבר הכנסת יוסף עזרן , בבקשה .
אחריו – חבר הכנסת יוסי כץ , ואחריו – חבר הכנסת חיים דיין .
הודעה לסגן מזכיר הכנסת .
חבר הכנסת יוסף עזרן , בבקשה .
חבר הכנסת עזרן , בבקשה לסיים .
תודה רבה .
חבר הכנסת יוסי כץ , אחריו – חבר הכנסת אברהם בורג , ואחריו – חבר הכנסת חיים דיין .
תודה רבה .
חבר הכנסת אברהם בורג .
אחריו – חבר הכנסת חיים דיין .
בגלל תקלה טכנית יש לנו גם המשך דוברים בעמוד השני .
אחריו – חבר הכנסת טלב אלסאנע .
תודה רבה .
חבר הכנסת חיים דיין , אחריו – חבר הכנסת טלב אלסאנע , אחריו – חבר הכנסת עמיר פרץ .
תודה רבה .
חבר הכנסת טלב אלסאנע , אחריו – חבר הכנסת עמיר פרץ , אחריו – חבר הכנסת יצחק לוי , ואחריו – חבר הכנסת בנימין טמקין .
תודה רבה .
חבר הכנסת עמיר פרץ .
אחריו – חבר הכנסת יצחק לוי , אחריו – חבר הכנסת בנימין טמקין , ואחריו – חבר הכנסת רן כהן .
תודה רבה .
חבר הכנסת יצחק לוי , אחריו – חבר הכנסת בנימין טמקין , אחריו – חבר הכנסת רן כהן , ואחריו – חבר הכנסת שאול עמור .
חבר הכנסת לוי , עליך לסיים .
תודה רבה .
חבר הכנסת בנימין טמקין , אחריו – חבר הכנסת שאול עמור , אחריו – חבר הכנסת אבנר חי שאקי , והאחרון – חבר הכנסת דוד צוקר .
כמובן , תסכם את הדיון חברת הכנסת יעל דיין .
תודה רבה .
חבר הכנסת שאול עמור – איננו ;
חבר הכנסת אבנר חי שאקי – איננו ;
חבר הכנסת דוד צוקר – איננו ;
אני מזמינה את חברת הכנסת יעל דיין לשאת את דבריה ולהביא את הצעת הסיכום .
בבקשה .
מולדת .
לא , לא .
תודה רבה .
חברי הכנסת , אנחנו עוברים להצבעה על אישור הצעת הסיכום של הדיון בנושא אלימות נגד נשים , מטעם שבע הסיעות ששמותיהן נקראו .
חברי הכנסת , אנחנו ממשיכים באותו נושא חשוב של מניעת אלימות נגד נשים ועוברים להצעות החוק .
שתי הצעות החוק הראשונות , מאחר ששרת העבודה והרווחה התנצלה , היא הוזמנה לאירוע פרטי שלא יכלה שלא להיות בו , לא תועלינה היום .
שתי הצעות חוק הוסרו על-ידי המציעים .
לפיכך אנחנו עוברים להצעתו של חבר הכנסת אפרים סנה , שסימנה שע"ב , הצעת חוק העונשין ( תיקון – עונשי מינימום בעבירות מין ואלימות). בבקשה .
הוא ייכנס מייד .
חבר הכנסת סנה , תתחיל , ואנחנו נבקש מהשר להיכנס .
בבקשה .
תודה רבה .
אני מזמינה את שר המשפטים להשיב .
רק אם השר יסכים .
בבקשה , חבר הכנסת עזרן .
השר ישיב על הצעת החוק של חבר הכנסת סנה .
אלה הצעות חוק , לא הצעות לסדר-היום .
נדון אחת אחת .
אדוני השר , בבקשה .
חבר הכנסת סנה , תהיה לך רשות התשובה אחר-כך .
אני מבקשת להפסיק את קריאות הביניים .
כבוד השר , האם אתה מוכן לאפשר שאלה לחבר הכנסת זיסמן ?
חבר הכנסת עזרן , תסלח לי .
לא קיבלת רשות .
אתה מעלה הצעת חוק אחר-כך .
חבר הכנסת זיסמן קיבל רשות לשאלה .
בבקשה .
חבר הכנסת סנה , האם אתה רוצה להשיב ?
נצל את זכותך וניגש להצבעה .
תודה .
אנחנו עוברים להצבעה על הצעת חוק העונשין ( תיקון – עונשי מינימום בעבירות מין ואלימות ) , בקריאה טרומית .
שמונה בעד , תשעה נגד , שני נמנעים .
הצעת החוק לא עברה בקריאה טרומית .
אנחנו עוברים להצעת החוק הבאה , הצעה תת"פ , הצעת חוק העונשין ( תיקון – עונשי מינימום בעבירות מין ואלימות ) , התשנ"ג – 1993 .
אני מזמינה את חבר הכנסת יוסף עזרן .</text></doc><doc><name>שרת התקשורת, המדע והטכנולוגיה ש' אלוני:</name><text>רבותי חברי הכנסת , גברתי היושבת-ראש , השאלה המרכזית היא , כיצד אנחנו עושים מהפכה בתבניות חשיבה .
אני רוצה לספר לכם קצת היסטוריה , מפני שאולי היא תעיד על מה חושבים ועל מה שעשתה הכנסת , ולמרות מה שהיא עשתה – כמה מעט היא הועילה .
הייתי אשה צעירה ונפגשתי , עוד עם כמה נשים צעירות , עם מי שהיה שר המשטרה בכור שטרית .
ביקשנו ממנו מאוד שהמשטרה תתערב במקומות שיש אלימות במשפחה , ובייחוד אלימות נגד נשים .
זה היה בתקופה שבה היו פרסומים נוראיים על אשה שהוציאו לה עין במכות , ועל מקרה אחר של אשה שתלשו לה חצי קרקפת .
יושב השר אתנו ואומר לנו : מה אתן רוצות ?
הוא מרביץ לה והיא נעשית חשובה מאוד , ואז כל המשפחה מתכנסת סביבה ואחר כך משלימים ביניהם , ואת תענוג הפיוס אתן רוצות לקחת ממנה .
לקח הרבה זמן ;
היו חילופים וכו' ואמרו : נעשה משהו .
ב - 1974 , כאשר הנושא של נשים מוכות עלה בפעם הראשונה בכנסת – הפרוטוקול לא משמיע קולות , אבל לו השמיע קולות , הייתם שומעים איך הבית הזה מתגלגל מצחוק , פשוט בושה וחרפה .
מאז , התחלנו בכל זאת לעסוק בעניין הזה , והפנים קצת הרצינו .
ובכל זאת , ב - 1977 , כששינינו את החוק הפלילי למה שנקרא – התרגום הרשמי , הנוסח הרשמי ;
יושב-ראש ועדת החוקה דאז , זרח ורהפטיג , מתרגם את סעיף האונס בזו הלשון : הבועל אשה , שאינה אשתו , ועושה לה כך וכך וכך , יואשם באונס והעונש הוא 14 שנות מאסר .
היינו , שאינה אשתו .
ואשר לאשתו ?
עבדנו ושינינו והיה פה דבר מעניין מאוד .
בית-המשפט האזרחי הקדים את בתי-המשפט הדתיים באמצו את ההלכה האומרת , שאין אשה שבויה בידי בעלה , והסכים להעניש גברים המכים את נשותיהם והאונסים אותן .
הלכה זו עדיין איננה מחייבת בבתי-הדין הרבניים .
זאת אומרת , אין חילוקי דעות שהיא קניינו , אבל אין היא שבויה בידי בעלה .
את הפסקה הזאת אימץ בית-המשפט האזרחי .
על כן אני לא מסכימה עם קולת העונש שאנחנו רואים , אבל את העיקרון הוא קיבל .
בתי-הדין הרבניים עדיין לא קיבלו , אבל אנחנו לא הפסקנו .
רבותי , היתה פה ועדה שעסקה בנושא של מכות ושל אונס , ושינינו את החוק הפלילי .
יש לנו החוק אולי הטוב ביותר בעולם היום העוסק בנושאים אלה , ומבחינת החקיקה אין לנו מה להתבייש .
נמצא שמשהו לקוי במישור אחר , וזה לא משחרר אותנו מהתפקיד .
יש תבניות מחשבה שלפיהן מותר לבעל להרביץ לאשתו , ותבניות המחשבה האלה בחברה שלנו , היהודית והמוסלמית , בנויות על יחסי קניין של האשה , על כך שרק הוא יכול לשחרר אותה , על כך שהיא שלו , שהיא מותרת לו ואסורה על כל אדם , שמשעה שהיא נישאת היא חדלה להיות אדון לגופה ולעצמה – התבניות האלה עדיין מושרשות עמוק בחברה שלנו .
ואני לא אומרת כאן והיום שיש לשנות את חוקי הנישואין והגירושין , ואם אני אומר זה יעזור לי כקליפת השום .
על כן אני לא מעלה את זה היום .
אבל אנחנו חייבים לגייס את הנאורים שברבנים ואת הציבור ואת המשטרה ואת כלי התקשורת ואת כל המערכת בתחום ההסברתי , בתחום של יראו וייראו .
אני מקבלת את ההצעה שעלתה כאן , לשבת עם שופטים , להציף אותם במכתבים , לשבת עם רבנים ודיינים , וזה אפשרי , ולדרוש מהרבנים הראשיים , לפחות לרב לאו יש אוזן שומעת לעניין הזה , שבכנסים שלהם הנושא הזה יעלה לדיון , והוא מוכרח לעלות לדיון .
אני מוכנה לדאוג , ככל שידי מגעת , שתהיה חשיפה לדיונים כאלה , מפני שחקיקה לא תועיל לנו עוד .
אני אומרת וחוזרת , יש לנו חוקים טובים בספר החוקים .
אנחנו חייבים לנהל את הדיאלוג עם המשטרה , בייחוד עם המשטרה המקומית והאזורית , ועל כך שר המשטרה ממונה .
בתוך מערכת ההכשרה של השוטרים חייבים להיות שיעורים בנושאים האלה , ולא – אנחנו במצב קשה , מפני שמערכת החיים שלנו בנויה כדי להתעלם מהשוויון ;
כך היא בנויה בחברות שלנו , הסגורות והנתונות למערכות נישואים כאלה ואחרות , וזו ההתייחסות לתא המשפחתי .
יש לבודד את הנושא הזה מכלל המערכת של דיני אישות , להעמיד אותה על יחסים של מאבק נגד אלימות וללכת לכל הגורמים כולם .
אנחנו בבית הזה לא עושים עוד בדיחה מהנושא הזה .
זה היה לא מזמן .
ב - 1974 צחקו וב-1977 אמרו : הבועל , האונס אשה למעשה שאינה אשתו וכו' , את אשתו מותר – זה איננו עוד .
אבל תבניות המחשבה לא השתנו .
אני מציעה לנו , ובייחוד לוועדה שיש בכנסת , ואתן יודעות לעשות את המלאכה וקולכן נשמע – לדרוש דיונים , סימפוזיונים ברורים במשטרה , בבתי-משפט , ברבנות , לתבוע את מערכי השיעור , לרצות להופיע , לתת עדויות .
אין לי ספק שהדבר הזה , תהיה בו תועלת רבה .
תודה .</text></doc><doc><name>יוסף עזרן (ש"ס):</name><text>גברתי היושבת-ראש , רבותי חברי הכנסת וחברות הכנסת , אנחנו דנים למעשה בסימפטום החיצוני של המחלה , של התופעה הקשה מאוד , של הכאת נשים ושל אלימות בכלל וכלפי חסרי ישע בפרט .
אבל השאלה היא , למה זה כך ?
מה התופעה הזאת מלמדת אותנו ?
לפי דעתי , ואני רוצה לקצר בדברי כי יש לי הרבה על הלב והרבה מה לומר בתחום הזה , יש כאן תפיסה מעוותת ומושחתת של היצור היעיל , הנחמד והחשוב הזה שקוראים לו אשה .
נראה קודם כול איך חז"ל מתייחסים לאשה .
היהדות – הכוונה לתלמוד במסכת יבמות , דף ס " ב , שם כתוב : " האוהב את אשתו כגופו והמכבדה יותר מגופו והמשיא בניו ובנותיו סמוך לפרקם עליהם הכתוב אומר וידעת כי שלום אהליך". הדגשה – האוהב את אשתו כגופו , אבל מכבדה יותר מגופו , למה ?
מפני שלאהוב מישהו אחר וגם את אשתו יותר מגופו – זה שקר .
אדם קרוב אצל עצמו .
המקסימום שאפשר לדרוש מהאדם הוא לאהוב את הזולת כעצמו .
לכן אנחנו מדברים עם בני אדם , לא עם מלאכי השרת – האוהב את אשתו כגופו , אבל המכבדה יותר מגופו .
לכבד אפשר גם יותר מהכבוד העצמי שלנו .
ולמה ?
בפרשת השבוע למדנו , שבטלטולים של אברהם אבינו , כאשר מדי פעם היה חייב וצריך להקים אוהל
חבר הכנסת חגי מירום , אולי תעשה לי את הכבוד ותיתן לשרה הנכבדה רק להקשיב .
אני משוכנע שאלה דברים שהיא יודעת , אני לא אחדש לה הרבה , אבל בכל זאת .
כאשר אברהם אבינו הקים את האוהל , מדי פעם כאשר חי כנווד בטלטולים שלו , כתוב : ויט שם אהלה .
התלמוד מציין כתיב " אהלה " , כי " אהלה " הופך להיות בוי"ו על-פי הדקדוק .
במקום " אהלו " כתוב " אהלה " , עם ה " א .
רבותינו דרשו : מלמד שאוהל שרה קודם .
אמרו חכמים : למה ?
מפני שהכבוד של האשה והיחס אליה חייבים להיות לפני הזכויות והכבוד שלו .
וכבר ציטטתי את הגמרא במסכת יבמות .
רבותי , כאשר התורה אומרת : אעשה לו עזר כנגדו – אנשים טועים וחושבים שב"עזר " הכוונה למשרתת שתמלא אחר כל הקפריזות והשיגעונות שלו , ולא היא .
אם המטרה היא לשרת את הבעל , הרי רבותינו אומרים , שהאדם הראשון , על-פי המסורת והמדרשים , היו מלאכי השרת מפנקים אותו בגן-עדן , מצננים לו יין , צולים לו בשר על גחלים .
שום אשה , ולו הבשלנית הטובה ביותר , לא יכולה להתחרות במלאכי השרת כטבחים וכאשפים .
אם כן , בשביל מה הוא זקוק לאשה ?
לא , לא בשביל לשרת אותו , אלא כשותפה בחיים , כפרטנר להקמה ולחיזוק של התא המשפחתי , הבסיס לעם , מדגם מיניאטורי לעם , נדבך בבניין אומה .
זאת המטרה בהגדרה של אשה .
סיימתי , גברתי .
לצערי הרב , אני רוצה לומר לכם את הרגשתי .
כרב עיר שנים רבות וכדיין – באו לפני הרבה מצבים ומקרים טרגיים מאוד של הכאת נשים ואלימות – אני בז ואני מתעב את המכה .
למה ?
קודם כול מפני שכתוב : כל המרים יד על חברו נקרא רשע , וקל וחומר על אשתו או על בתו .
רק מי שאינו מסוגל לדיאלוג , מתוסכל מחוסר אונים חברתי כלכלי , בעל רגש נחיתות שבא לידי ביטוי בשפת הידיים , על-ידי אלימות .
בקיצור , סוס בועט , כלב נושך , נחש מכיש – האדם יורד לדרגה הבהמית ולרמת בעל-חייים שאינו מסוגל לבטא עצמו , לשכנע ולהסביר .
הוא משתמש באינסטינקט החייתי שבו וזונח את צלם האלוקים שמקטלג אותו כמדבר , כי אדם אצל חז"ל הוא בחיר הבריאה , למה ?
כי הוא מודגש ומוגדר כמדבר .
מה פירוש מדבר ?
– לשכנע , להאמין בדיאלוג .
מי שמרים יד הרי הוא חדל אישים , חדל אונים , מתוסכל , ואני בז לו .
בעזרת השם , אנחנו נעמיד מערכת של חוקים , ובעיקר של חינוך , שתחנך את האדם האלים בכל תחום ובעיקר בתחום המשפחתי .
תודה .
רק הנימוק שניתן לעונש לכדורגלן – שהורסים לו את הקריירה .
אפשר להציע הצעה לסדר ?
אדוני השר , אולי תסכים להשיב על הצעת החוק של חבר הכנסת סנה ועל הצעת החוק שלי ביחד ?
נסייג , אדוני השר .
כבודו בחוכמתו כי רבה , משפטן מהולל , ימצא את המסגרת .
גברתי היושבת-ראש , אדוני השר , חברי הבית , לולא היתה השעה מאוחרת הייתי מרשה לעצמי לדקלם מתוך קנאה גדולה .
בסימן ה' בעבירות מין , תיקון תסמ"ח , אני קורא רק כמה משפטים , ואני רוצה לחלום קצת , האם החוק הזה חוקק בגן-עדן , כאשר אני משווה אותו למצב של הענישה בפועל , שמביאים אותו העיתונים .
חלילה , אני לא זורק רפש ובוץ על מערכת המשפט הישראלית .
רבותי , אינוס – הבועל אשה שלא בהסכמתה החופשית עקב שימוש בכוח , גרימת סבל גופני , הפעלת אמצעי לחץ אחרים או איום באחד מאלה , ואחת היא אם נעשו אלה כלפי האשה או כלפי זולתה , בהסכמת האשה שהושגה במרמה לגבי מהות העושה או מהות המעשה , כשהאשה היא קטינה שטרם מלאו לה 14 שנים , אף בהסכמתה , או תוך ניצול וכו' וכו' – מאסר שש שנים .
אדוני השר , אני מבין את הסייג שהבאת ואני מצדיק אותו .
לצערי , בחוק כאן רשמו אותו בצורה מאוד גורפת , מסעיף זה עד סעיף זה , אני זוכר טוב מאוד ;
לפני שישה חודשים , וכעת אני אחזור בדיוק למסגרת שאדוני גם לוקח בחומרה רבה מאוד : אונס – בעילת קטינה , כי הרי התלמוד אומר : פיתוי קטינה אונס הוא , מעשה סדום – אלו דברים שאני משוכנע שאיש אין רחמנות בלבו על הפושעים והעבריינים האלה .
רבותי , לו קראתי לפניכם את המציאות המרה שבין החקיקה לבין הענישה בשטח , הייתם מזדעזעים והייתם אולי מגיעים למסקנה עיתונאית חפוזה : אל תהיה גנב , תהיה אנס .
שמונה שנים וחצי מאסר בפועל גזר השופט המחוזי , אני לא רוצה לומר את שמו , על אדם בגלל שוד מזוין של בעל מכולת בכפר פרידיס , שממנו גזל 2,000 דולר ו - 1,500 ש " ח במזומן .
זה חמור מאוד .
במקביל , גבר שביצע במשך שנה , לא איזו נשיקה או לטיפה , מעשה סדום ועוד תועבות איומות בילדה בת 11 של חברתו לחיים נידון לשש שנות מאסר , לאחר עסקת טיעון .
אדם אחר אנס שתי תלמידות , בנות 15 ו - 17 , וקיבל רק שתי שנים וחצי על כל אונס .
אין שום פרופורציה .
יש כאן דברים שמזעזעים ומחרידים .
שנתיים מאסר לפקח שלא רשם דוחות תמורת תספורת , כאשר בו בזמן , זקן שהתעלל בילדה במשך ארבע שנים , ילדה בת תשע , קיבל שישה חודשי שירות בגלל גילו , ואולי גם מהנימוק שלא לפגוע בפנסיה שלו .
רבותי , לאן אנחנו מגיעים פה ?
אני לא יודע אם לבכות או לצחוק .
הרי כאשר התורה , אדוני השר , מביאה את סך קללות , 98 קללות , רבותינו שואלים : וכי יש אדם בעולם , מבחינה הומנית אנושית , שיכול לסבול אפילו 5 % , 3 % ? אומרים : לא , אלא כדי להבהיר את חומרת המעשה , בבחינת דיברה תורה כנגד יצר הרע , חייבים להגיד את כל חומרת העונש וגם לבצע אותו אם יש צורך , מכיוון שהחברה המודרנית , בחקיקה שלה , איננה מתכוונת לנקום , חלילה , היא מתכוונת בסך הכול להרתיע .
אדוני השר , אני מספר לך את זה כאיש אל רעהו ותרשה לי את הכבוד הזה , כרב עיר , כאשר הורים באו ומילאו דליים של דמעות אצלי בבית .
לו היה השולחן שלי יכול לזעוק , הוא היה בבחינת " אבן מקיר תזעק וכפיס מעץ יעננה " , כאשר הבת האומללה בת עשר נאנסה בהתעללות איומה על-ידי שכן , ואחרי שנה הוא יצא .
תאר לעצמך , אדוני השר , את הרגשות של ההורים ואת הטראומה שבקושי בקושי עלתה לה ארוכה , ולא .
נפער הפער , הצלקת נפערה , מה לעשות עם הקורבן .
אנחנו מרחמים על מי , על הפושע ?
אני חושב שאין כאן עניין של שיקול דעת , אדוני השר .
עם כל הכבוד , ואני לא נכנס כעת לנושא סטטיסטי , הנושא יותר מדי עקרוני , יותר מדי חשוב לחברה שלנו , הוא בנפשנו .
אנחנו מידרדרים מיום ליום .
העיתונות מדווחת בצורה מחרידה על מקרים מזעזעים .
לכן אני רוצה לומר , אם חפצי חיים אנחנו , אם לא רוצים להפוך , חלילה – ועכשיו זה לא קשור עם מערכת השפיטה , אדוני – אם לא רוצים להפוך , חלילה , לחברה של סדום ועמורה , יש שעת חירום .
אדוני , כשיש מצב של שעת חירום , לפעמים כאשר יוצאים מהבית אחרי השעה שבה הותר לצאת , יכול חייל לירות .
מה מגיע לו למי שיצא מהבית , מפני שיצא לשאוף קצת אוויר ?
אבל , מה לעשות , זו שעת סכנה , שעת חירום .
הוא יצא בזמן שאסור לצאת מהבית .
יש לפעמים הוראת שעה שהיא בבחינת פיקוח נפש של עם שלם , ובזה אנחנו עוסקים .
אדוני השר , עליך לדעת , עם כל הכבוד וההערכה הגדולה שיש לי אליך , ואדוני יודע את זה , שיש הבדל מהותי בין יישוב הדעת לבין שיקול הדעת .
בכל שיקול דעת יכול להיות מצב שאין יישוב הדעת .
ועל זה נאמר : כל המרחם על האכזרים סופו להתאכזר על הרחמנים .
ביום כזה של דיון חשוב מאוד , מקיף מאוד – שעות רבות העלו כאן את הטרגדיה של נושא האלימות במשפחה ונושא האלימות המינית והקורבנות חסרי הישע .
נכון , אני מאשר , אדוני השר , שבוועדת החוקה , חוק ומשפט העמסנו עונשים למכביר , אבל מה יושיענו זה כאשר העונשים נשארים כאות מתה , כאבן שאין לה הופכין ?
לכן , רבותי , אני מבקש מאוד להעביר את הנושא הזה בקריאה טרומית , ולו לפחות כאות הזדהות .
בנושא של מעשה מגונה , שאדוני אמר , של נתינת סוכרייה , של לטיפה , של נשיקה , אנחנו נדע להגן על האדם הזה ואנחנו נסייג את זה .
אבל על אינוס , על התעללות , על מעשה סדום , אין שום הצדקה ואין לאן לברוח .
זו שעת חירום .
אנחנו מדברים כעת על היסוד והעתיד הקיומי של העם היהודי כעם , על החברה שלנו כחברה , ואין לנו ברירה , אפילו כהוראת שעה , אדוני השר .
אני מקווה שהדברים האלה יעשו את דרכם ללב , אף שלפעמים הרציונליות גוברת , אבל התפקיד של היהדות הוא לשלב בסינתיזה מאוזנת את הרגש עם הלב , ויש פה הרבה מאוד רגש ולב שחייבים לגבור על כל השיקולים האקדמיים , הפילוסופיים המעודנים והאידיאולוגיים , כי עת צרה היא ליעקב , אני לא מגזים , וממנה ייוושע כאשר הממשלה תעמוד על חומרת העניין .
תודה .
תודה , גברתי היושבת-ראש ;
תודה , אדוני השר .
איני מקל ראש בדברים ובסייגים החשובים מאוד שהעלית , והראיה היא שבתחילת דברי סייגתי אותם , ואני חוזר ואומר שמדובר בהצעת החוק שלי בעיקר במעשי אונס , התעללות מתמשכת ומעשי סדום , שהם בעיני חומרת החומרות והרס החברה המודרנית .
הם שהביאו את כל הצרות בצרורות על החברה כולה ועל החברה בארץ .
לכן אני מבקש מכל חברי הכנסת לתמוך בהצעתי .
אני אומר בפירוש : לא מעשה מגונה .
דיברתי על אינוס ומעשה סדום .
כאות הזדהות עם חומרת העניין וכדי לעמוד בפרץ , אנו חייבים היום לא רק לשלם מס שפתיים לדיון החשוב שהיה כאן , אלא לעשות מעשה שירסן , יפחית ואולי יביא לסוף התופעה .
תודה .</text></doc><doc><name>חיים דיין (צומת):</name><text>גברתי היושבת-ראש , חברי הכנסת , אנחנו נואמים ומדברים ומעלים נושאים הנוגעים למעמד האשה , ואני יודע שאלפי בתי-אב במדינת ישראל צופים בנו .
ואולי זה המקום לפנות מעל דוכן זה לאותן משפחות , לאותם גברים שמשתמשים באלימות כלפי נשותיהם , ולבקש , אפילו להתחנן , שזאת תהיה בעצם הפעם האחרונה שירימו את ידיהם וישתמשו באלימות כלפי הנשים .
אני רוצה להחריד אתכם קצת בנתונים המדאיגים בעניין זה .
מתחילת ינואר עד יולי צברה משטרת ישראל נתונים , שאחוז לא מבוטל בהם נוגע לאלימות כלפי נשים ולאלימות במשפחה .
במהלך השנה בוצעו 485,000 פקודות מזונות .
מכאן אתם יכולים להבין כמה זוגות נפרדו , וכמה נשים דורשות דמי מזונות לקיום המשפחה , מה היו הגורמים , ועד היכן הגיעו כדי להפריד את המשפחה .
במקרי אלימות כלפי אדם נפתחו השנה 15,586 תיקים .
חלק גדול מהם כלפי נשים , חלק קטן כלפי גברים .
אונס ומעשים מגונים , אונס הוא בדרך כלל כלפי נשים – 1,779 תיקים .
זה אומר דורשני .
זה מצב מחריד .
תקיפות אלימות – נפתחו 12,363 תיקים .
הליכי גירושין – רק בשנת 1992 נפרדו 5,000 זוגות .
הסיבות המובילות הן אי-התאמה , סכסוכים ואלימות כלפי נשים .
לגבי מקרי הרצח – מאז חודש ינואר השנה היו 99 מקרי רצח .
הגענו ל - 40 נשים כמעט שנרצחו על-ידי בעליהן .
אדוני שר המשפטים , החוק צריך להחמיר עם אנשים אלה ככל שניתן , עד כדי הרחקת הבעלים מבתיהם .
בהיותי קצין משטרה באו אלי לא אחת נשים עם מקרים מזעזעים ביותר .
אתן דוגמה .
לפני שבוע , בתוכנית ששודרה בערוץ-2 , הראו אשה שבעלה חתך לה את האוזן ושינה לה את הפרצוף .
אני חושב שאין אדם במדינת ישראל שלא הזדעזע מהמראה הזה .
אין אדם שלא היה מוכן לתפוס אותו בעל ולעצור אותו ולהאשים אותו על-מנת יטילו עליו את העונש המקסימלי .
אינני רוצה להרבות בדוגמאות .
אבל יש מקרה אחד שאני חייב להזכירו , של אשה שבעלה שפך חומצה על פניה , ובכל פעם שאני רואה את האשה הזאת אני מזדעזע , לבי כואב .
אומנם הבעל נידון ל - 12 שנות מאסר .
אבל אני חושב שבית-המשפט לא צריך להקל על אותם תוקפים מהנימוק של שמירה על שלמות המשפחה .
זאת כבר לא שלמות ;
יש הרבה נשים שרוצות להיפרד מבעליהן , ואולי זה המקום לזרז גם בבתי-הדין הרבניים את תהליך הגירושין ולא להפוך אותו לתלות , למצב בלתי נסבל , שנגרר חמש-שש שנים , והאלימות מתמשכת בלי לתת את הדין על כך .
תודה רבה .</text></doc><doc><name>טלב אלסאנע (מד"ע):</name><text>גברתי היושבת-ראש , אדוני שר המשפטים , חברי חבר הכנסת דיין , שנמצא באולם .
חברי דיברו על ענישה , כאילו על-ידי החמרת הענישה ניתן לשפר את מעמד האשה וניתן לסייע בקידום מעמד האשה .
לדעתי , המצב איננו כזה .
את מעמד האשה ניתן לשפר על-ידי עידוד ההשתלבות של האשה , תפקוד האשה , תמיכה כלכלית , מקורות תעסוקה והפחתת התלות הכלכלית הגבוהה מאוד , אם לא המוחלטת , של האשה בגבר .
תלות זו מולידה איזה שעבוד הרצון שלה לרצון בן הזוג .
במדינות אחרות , למשל בתוניס , שהיא מדינה מוסלמית , יש אפילו זכויות יתר לאשה , המוקנות לא מתוך רצון טוב אלא על-פי חקיקה שנחקקה בזמנו של הנשיא בורגיבה , שהיטיב מאוד עם האשה ונתמך על-ידי הנשים במסגרת הבחירות .
גם היום , מי שהולך ומסייר בתוניס מתרשם מהמעמד החזק והמבוסס של הנשים במדינה .
אפילו במדינה כמו אריתריאה , שהיא מדינה אפריקנית שרק לאחרונה זכתה בעצמאותה , כשביעית מחברי הממשלה נשים .
הנשים , מתוך הפעילות שלהן במסגרת המאבק , רכשו מעמד מבוסס , ואף אחד לא עושה להן חסד בזה שהוא מקנה להן את הזכויות .
לכן , לבוא לכאן ולבקש אך ורק החמרת הענישה , לדעתי לא זו הדרך .
הדרך הנכונה היא על-ידי השתלבות יתר .
למשל , בבחירות המוניציפליות אשה אחת מכל המדינה זכתה בראשות של רשות מקומית .
זה מסמן את הגישה , זה מסמן השקפת עולם מסוימת , ולכן השינוי צריך להיות במסגרת גישה חינוכית , תרבותית , ולא אך ורק במסגרת הענישה .
אני מאמין שאם שופט גוזר עונש של כמה שנים יותר או פחות , זה לא ישנה את מעמד האשה .
אולי זה ישפיע על אותו עבריין , אולי ירתיע עבריינים פוטנציאלים , אבל לא ישנה הרבה את מעמד הנשים .
השינוי הדרוש יבוא על-ידי חקיקה אשר תיטיב עם הנשים .
אני רוצה לציין : יש תפיסה כלשהי , לדעתי מעוותת באיזה מקום , לגבי מעמד האשה בקרב האוכלוסייה המוסלמית .
לפני האסלאם היו קוברים אפילו ילדות קטנות , אבל האסלאם בא ומנע את כל זה והעניק לנשים זכויות ירושה .
הן היו שותפות במלחמות , בהגשמה התרבותית , הספרותית , והמצב שלהן החל להתדרדר לאחר שהיו בריחוק מהגישה האסלאמית והיתה איזו גישה רכושנית או קניינית .
אבל גם בקרב האוכלוסייה המוסלמית לנשים יש מעמד חזק , כשלאשה ניתן ערך גבוה מאוד .
אומרים : האשה באה אחרי ערך הקניין , אחרי אלארד בא אלערד .
זאת אומרת , אחרי המעמד של האדמה או המקרקעין , שהוא ערך גבוה , באה האשה , שכל פגיעה בה , ולו הקלה ביותר , מקוממת , מולידה התנגדות , ויש לה מעמד מאוד מאוד מיוחד במסגרת החברה הערבית .
לדעתי , מה שצריך לעודד יותר זה את התמיכה הכלכלית , את מקורות התעסוקה , חקיקה שתאפשר הזדמנויות רבות יותר , וקרנות שיתרמו יותר לנשים , לצעירות , לתלמידות , לסטודנטיות , על-מנת שירכשו השכלה אקדמית רבה יותר ועל-ידי זה ייטב מצבן .</text></doc><doc><name>יעל דיין (העבודה):</name><text>אפשר לבקש נוכחות של שר בשולחן הממשלה , אחרי שכולם הדגישו את חשיבות הדיון וחשיבותו לחברה הישראלית , חשיבותו לבית הזה ?
אולי אפשר לבקש שר או שרה ?
תבדקו אם יש איזה שר בבניין .
טוב , אני אהרוג את הזמן עד שיהיה כאן איזה שר .
כבוד היושבת-ראש , כנסת נכבדה , אני רוצה לציין , כפי שציינו כמה מקודמי , את דלות החומר – למה זה – אבל אני רוצה לציין את זה אולי ביתר רוגז , משום שעמדתי כעת חיה במקום הזה , כיושבת-ראש הוועדה לקידום מעמד האשה , באותו דיון , באותו יום , יום השנה הבין-לאומי , לא רק לאומי , לא רק חשוב לחברה בישראל , הבין-לאומי , וכל העולם קם ביום הזה וטוען נגד אלימות נגד נשים , ועמדתי באולם הזה ומעל הדוכן הזה ואמרתי אותם דברים והתרעתי על אותם דברים , ועברה שנה ושום דבר לא קרה .
אני שמחה שנכנסו עוד כמה חברי כנסת , ואולי נזכה באמת גם לנוכחות מצד הממשלה עד שאסיים את דברי .
אני רוצה לומר בזה , שהיום האחד הזה , חשוב ככל שיהיה לנו , הפך להיות מס שפתיים ואיננו מספק אותי , איננו מספק אותנו ;
ואני רוצה לומר שהחקיקה , טובה ככל שתהיה , עדיין זקוקה לשינויים ;
ואני רוצה לומר שגם הדברים שהושגו , יפים ככל שיהיו , עדיין לא הגיעו לשורשים של האלימות הזו , והשורשים הם חברתיים והשורשים הם בחינוך והשורשים הם גם בחקיקה שאיננה שוויונית , כי אשה במדינת ישראל איננה שווה לגבר במדינת ישראל בשום תחום , וברגע שהיא איננה שווה בכל תחום והיא נחותה – יושב-ראש הקואליציה , חבר הכנסת אלי דיין , סליחה שאני מפריעה לכם , חברים נכבדים – היא גם מותרת .
לא מספיק שאתם פה .
אני שמחה שאתם כאן .
אני מעריכה את זה מאוד שביטלתם את כל האירועים .
אשה שהיא נחותה היא גם מותרת ואשה שאיננה שווה היא גם טרף קל , וקשה מאוד אחר כך להיכנס לוויכוחים ביחס למידת השותפות שלה באלימות , כי אם היא איננה שווה , היא גם איננה שוות זכויות , ואולי מותר קצת , ואולי מי שעשה קצת יותר מזה פשוט חרג מגבולות הטעם הטוב .
ואולי כפי שהיה נהוג – וזו חקיקה די מאוחרת – אשה שאיננה אשתך , מותר לך .
הבעיה עם אשה שהיא אשתך , שהיא קניינך , וכל עוד האשה תהיה קניין הגבר לפי החוק , לפי ההלכה ולפי הדין במדינת ישראל , כקניין היא נחותה , היא רכוש של מישהו .
נכון שהוא חייב לנהוג בה כבוד , אבל מאחר שהיא קניינו , אנחנו לא נפשפש במעשיו כאשר הוא מחליט מה הכבוד הראוי לה , והוא מחליט מתי הקו האדום , שאולי היא לא מרגישה שיש בזה מנהג של כבוד כאשר הוא נוהג בה מנהג מסוים , והיא מרגישה מושפלת ובזויה כקניין .
ויכול להיות שיש כאן משהו שחייבים לעקור אותו מן השורש , ולמשהו הפשוט הזה קוראים : צדק , ולצדק הזה קוראים : שוויון , והשוויון איננו קיים כאן .
וכל עוד לא יהיה שוויון בין אשה לגבר במדינת ישראל ובחברה הישראלית , תהיה אלימות .
לכן נעמוד כאן מן הסתם בעוד שנה , ואולי עד אז יוקמו עוד שני מקלטים .
המקלטים הם פתרון , הם לא תרופה לסינדרום , הם פתרון לאחר מעשה .
תודה רבה , כבוד שר האוצר ושרת העבודה והרווחה – מתוך 12 מקלטים .
ואנחנו מעריכים את זה , כי כל מקלט נוסף מקל את המצוקה לאחר מעשה , הוא לא מונע את הטראומה של המכות , הוא לא מונע את הטראומה של ההתעללות , הוא לא מונע את הנגע .
הוא נותן מחסה לאשה שבאה חבולה ומוכה , וגם זה בהפרשי זמן ובפריסה ובתקציב מינימלי ובעזרה של גופים וולונטריים וכהנה וכהנה .
אז עם כל התודה על ההישג האדיר של עוד מקלט ועוד מקלט ועוד מרכז סיוע , אני מסתכלת על אלפי התיקים ואלפי התלונות שאינן מגיעות למשטרה , ובקו עלייה , ועל הקו הזה אני לא רק מוחה וזועמת .
אני רוצה להתריע בפני הבית הזה ;
מכאן יוצאת האחריות .
יש עלייה באלימות , בכלל זה בעבירות מין חמורות נגד נשים , באלפי מקרים , באלפי מקרים , מלפני שנתיים עד לשנה הזו .
לא רק שאין ירידה , לא רק שהבעיה היא לא בחקיקה , אלא יש בפועל יותר אלימות , יותר אלימות קשה ויותר גילוי עריות ויותר אלימות במשפחה , והעונשים הם קלים והעונשים הם קלים מאוד , ויש לנו טענות גם למערכת השיפוטית וגם למערכת המשטרתית , אבל מעבר לכול , למושג השוויון שאיננו קיים , וכל עוד הוא לא יהיה קיים , תהיה אלימות .
אני רוצה להעיר אולי הערה אישית לחבר הכנסת לוי , שאני דווקא מסכימה אתו ברבים מהנושאים האלה .
אבל , חבר הכנסת לוי , ברגע שהצעת לנו הנשים להיות פחות פרובוקטיביות , להתלבש בצורה פחות פרובוקטיבית – ואני לא רוצה לצטט לא נכון , אין לי הסטנוגרמה – ברגע שהצעת לנו את זה , לפני חמש דקות , בבית הזה , הקו שלי לגבי פרובוקציה איננו הקו שלך , ובכל זאת לא רק שאין היתר , והסכמת לזה , אני לא מקבלת עלי דין כלשהו של מנהגים , אלא אם הם פליליים , אלא אם הם פוגעים בצורה מיוחדת .
יחליטו בעבורי מה פרובוקטיבי כדי שאני לא אבקש , כדי שאני לא אזמין התנכלות מינית פלילית ?
אני צריכה לבדוק את גובה החצאית שלי מהברך ?
אני צריכה לבדוק את סידור השיער שלי , את איפור העיניים שלי ?
איפה הגבול ?
מה גורם לפרובוקציה ?
ואם אני מרגישה חסודה ותמה , ובכל זאת הגבר איכשהו רואה באיזו תנועה שלי פרובוקציה ?
ומה בדבר נשים נשואות ?
גם הן צריכות להתלבש בצורה מסוימת באינטימיות של חדר המיטות שלהן ?
ואם הבעל אונס אותן זה לא אונס ולא מגיע לו עונש , או שגם שם צריכים להיות אי-אלו כללים חברתיים כדי שלא יזמינו את זה ?
אתה דיברת על פרובוקציה .
אתה הצעת לנו מעל הדוכן הזה להיות פחות פרובוקטיביות , ואז אולי נזמין פחות את הסוג הזה של עבירות מין או של התנכלות או של איזו אלימות מינית .
אני מסרבת להיות פרובוקטיבית או לא-פרובוקטיבית ועל-פי זה לעורר את האלימות שתבוא עלי , כי מגיע לי שלא תהיה נגדי אלימות , בין שאני יפה או מכוערת ובין שאני לבושה כך או אחרת .
מגיע לי כשווה .
אני רוצה לקרוא כאן את הצעת הסיכום לדיון בנושא .
הסיעות שהסכימו להצעת הסיכום הזו הן סיעות העבודה , הליכוד , מרצ , צומת , מד"ע , חד"ש והמפד"ל .
לא הצטרפה סיעת יהדות התורה ;
פשוט לא מצאתי אותם .
לא הצטרפה ש " ס מתוך התנגדות למשפט אחד , וקיבלתי את אי-הצטרפותה .
גם סיעת מולדת לא נמצאה כאן .
אני לא רוצה להחתים את הסיעות האלה בהיעדרן .
יכול להיות שלפי התקנון הן יוכלו להצטרף לאחר מעשה .
ננסה , ניצור תקדים .
הודעת הסיכום היא כלהלן :
1. הגידול המזעזע במקרי אלימות נגד נשים בחברה הישראלית , בכלל זה במגזר הערבי ובקרב העולות , ובעיקר החד-הוריות , בתוכם עבירות מין חמורות , מורה על אי-יעילות ודלות האמצעים שננקטו עד כה , על פיגור במודעות חברתית לשוויון האשה ולהיותה שוות זכויות , על קולת העונשים שאינם מרתיעים ואינם מעודדים תלונות ועל חולשתה של המשטרה , ללא תקנים מספיקים לחוקרים ועם מספר גבוה מאוד של תיקים שנסגרים .
ראוי לציין בסיפוק תוספת תקנים במשרד הרווחה ופתיחת שני מקלטים לנשים מוכות ומרכז סיוע לנערות ערביות במצוקה .
2. הכנסת רואה בפעולה חינוכית וחקיקתית שיטתית בנושא שוויון האשה תנאי בסיסי לביעור התופעה של אלימות נגד נשים .
3. הכנסת קוראת למשרדי המשפטים והמשטרה לתגבר את ההיערכות לאכיפה וליישום החוקים נגד אלימות במשפחה .
4. הכנסת קוראת למשרד הרווחה ולמשרד האוצר להיענות לתביעות תקציב 1994 לתוספת מקלטים לנשים מוכות גם במגזר הערבי , לתוספת מרכזי סיוע וקווים " אדומים " , ולתוספת תקנים במשטרה ובמשרד הרווחה לטיפול בעבירות מין ואלימות ולמתן סעד וסיוע .
5. הכנסת קוראת למשרד ראש הממשלה להקים מסגרת מוסדית שתתאם בין משרדי המשטרה , המשפטים , הרווחה והחינוך , למאמץ לאומי מרוכז במלחמה באלימות במשפחה , לביעור שורשיה ולתקצוב סעד לנפגעים ממנה .
תודה רבה .
הוא לא לבדו .
ועוד כמה וכמה .</text></doc><doc><name>אלי דיין (העבודה):</name><text>לא מספיק שאנחנו נמצאים ?
אנחנו ביטלנו את כל האירועים כדי להשתתף .
שופט פחות רגיש ממך ?</text></doc><doc><name>אפרים סנה (העבודה):</name><text>שר המשפטים אינו נוכח ?
אני לא מבין את העניין הזה .
אם שר המשפטים נכנס , אני מתחיל .
גברתי היושבת-ראש , כנסת נכבדה , בשעה מאוחרת זו אין צורך להכביר מלים עד כמה פשה בחברה שלנו הנגע של הפשע המיני , ובכלל זה התעללות בתוך המשפחה .
השאלה היא , פרט לדיון אחת לשנה , מה הכנסת עושה בעניין הזה ?
לכאורה קבע המחוקק עונשים כבדים לעבירות של אונס , תקיפה מינית , אלימות לסוגיה .
הגבוה שבהם הוא 20 שנה .
אבל , למרבה הצער , ואני אומר את זה בכנות , מערכת המשפט איננה ממצה את יכולתה ואיננה מבצעת את תפקידה החברתי בעניין הזה .
הצעת החוק שאני מעלה היום על שולחן הכנסת באה לחייב את בית-המשפט להחיל על מי שהורשע בעבירות של אונס , מעשי סדום , מעשה מגונה ואלימות נגד קטינים וקשישים עונש מינימלי שיהא בשיעור של מחצית העונש הקבוע בחוק .
אני משער מה יטען שר המשפטים , אם יספיק להגיע , כי הוא אמר את זה גם בדיון קודם , לפני שבועיים , בתגובה על הצעת החוק של חבר הכנסת צוקר .
אני משער שמה ששר המשפטים יאמר יהיה , שחוק מעין זה מגביל את שיקול הדעת של השופטים .
אני יודע שאצל שר המשפטים השיקול הזה הוא שיקול הנובע מהשקפת עולמו , ואני מכבד אותה אף שאני מתנגד לה .
אבל , בכלל , גם בקרב גורמים בעולם המשפט יש התוהים מדוע מגבילים את שיקול הדעת של השופט כלפי מעלה והוא אינו מוגבל כלפי מטה .
כי יכול להיות שיש לשופט איזו תחושה חריפה , שפה צריך לנקוט עונש חמור במיוחד , אבל לא , החוק מגביל אותו מלמעלה .
למה לא תהיה גם איזו רצפה בסיסית ?
אם יש ספקות , בואו נראה מהן העובדות , מה היה שיקול הדעת הזה .
אני מדבר על נתונים שסופקו לי על-ידי משטרת ישראל ועל-ידי המרכז לטיפול בנפגעות אונס , על השנים 1993-1992 .
מהמורשעים השנה , ואנא תקשיבו , במעשה מגונה , 38 % מהם , כמעט שתי-חמישיות , שניים מתוך חמישה עבריינים , לא ישבו בכלא יום אחד ;
אף לא יום אחד .
47 % נידונו לתקופות מאסר של פחות משנתיים .
וזה כולל , ועברתי על המקרים בזה אחר זה , זה כולל את העבירות היותר-מתועבות שקיימות .
פחות משנתיים מאסר , כשהחוק קובע שבע ואפילו עשר שנים במקרים מסוימים .
רק 10 % מהאנשים שהורשעו במעשה מגונה קיבלו עונשים העולים על שלוש שנים .
במקרה , אחוז זהה בעברייני אונס – 38 % מהאנשים לא קיבלו מאסר בפועל .
38 % לא ישבו על מה שהם עשו ולא היו יום אחד בבית-הכלא .
מהמורשעים .
אני שם הצדה את כל המזוכים והמסופקים .
אלה שבית-המשפט הרשיע אותם באונס – 38 % , לא ישבו יום אחד בבית-האסורים .
למעלה מחצי , 51 % , קיבלו פחות מחמש שנות מאסר .
כמה קיבלו מעל שבע שנים ?
ואני מזכיר , מדובר בעבירה שהעונש עליה הוא עד 20 שנות מאסר .
5 .5 % קיבלו מעל שבע שנות מאסר .
זאת הסטטיסטיקה על שיקול הדעת שאנחנו אמורים להגן עליו היום .
חבר הכנסת כץ , אתה משפטן , כדאי שתשמע .
זו הסטטיסטיקה .
מאחורי הסטטיסטיקה יש מקרים ויש בני-אדם , במקרה זה בנות-אדם .
אביא דוגמאות מספר לשיקול הדעת של בית-המשפט : כדורגלן ידוע , לא אומר את שמו , נידון לשישה חודשי מאסר .
הוא היה שותף לאונס קבוצתי .
שני שותפיו קיבלו שנה וחצי ושנתיים , גמול עונש על אונס קבוצתי .
ובפסק-דינו אמר השופט : " מטרת הענישה הלוא איננה להרוס את חיי הנאשם". אינני חושב , שאפילו היה מקבל אותו כדורגלן מה שקיבלו שותפיו לאונס הקבוצתי , היו חייו נהרסים .
מה עלה בגורלה של הקורבן ?
האם חייה לא נהרסו ?
על זה לא נתן בית-המשפט המכובד תשובה .
גבר מבוגר עשה מעשה סדום בילדה בת חמש .
הוא קיבל שישה חודשי עבודות שירות בבית-אבות .
תן לי את הקרדיט שאני אשמור את ההנמקה לסוף .
שישה חודשי עבודות שירות בבית-אבות – וכנראה לא בכדי בבית-אבות ולא בבית-ילדים – וקנס של 3,000 ש " ח .
דברי השופט : " הנאשם אינו אלים ולא מהווה סכנה לציבור " .
אב שבמשך שנים אנס את שתי בנותיו קיבל 40 חודשי מאסר , והנימוק היה עברו הנקי וכי עבר זמן רב מאז קרה המקרה .
גבר בן 35 ביצע מעשים מגונים בילדה בת ארבע , נידון לשנת מאסר בפועל ואחת על תנאי .
השופט התחשב בעברו הנקי ובעובדה שכשהיה במעצר נפגע כלכלית .
הילדה בת הארבע לא נפגעה כלכלית , אני משער שהיא נפגעה נפשית .
אבל זה כנראה לא חשוב מספיק .
לכן אני שואל אותך , כבוד שר המשפטים : על איזה שיקול דעת אתה מבקש שאנחנו נגן ?
הכנסת צריכה לאשר את החוק הזה , הוא יעבור לוועדה המתאימה , אם יהיה צורך ייעשו בו התאמות .
אבל לא ייתכן שאנחנו נמשיך וניתן את ידינו לכך שמערכת המשפט צוחקת מהחוק שהכנסת הזאת חוקקה .
דוח משטרת ישראל .
ההערה הזאת מטילה ספק בכשירות השופטים .
אף שהאיש חייב ימלטו אותו מעונש ?
יש שטח שחור ולא אפור .
נתונים של משטרת ישראל .
גברתי היושבת-ראש , אני מבקש להשיב על דברי השר בשלושה מישורים .
השלב הראשון הוא נושא אמינות העובדות .
את הסטטיסטיקה שהבאתי לכאן לא בדיתי מלבי .
בשלב העובדות – אני לא מציע שיהיה ויכוח .
בדקתי את זה בדוק וחזור ובדוק עם משטרת ישראל , ובכל מקרה של ספק הלכתי לצד המחמיר .
אני מציע שאת הנימוקים לא נעמיד על הצד העובדתי במה שאמרתי .
אני רוצה להזכיר , העליתי את זה גם לפני שנה .
מה אמרו לי אז ?
אמרו בדיוק מה שאמרת , אדוני השר .
אז הבאתי אותה סטטיסטיקה על השנה שעברה , על 1990 ו - 1991 .
לאחר מכן חנכו את בית-המשפט החדש במשכנו היפה והמכובד , וכבוד השופט שמגר השמיע כמה מלים קשות , כמו שאתה , שר המשפטים , אמרת : שצריך להחמיר , שיראו השופטים לנגד עיניהם וכו'. כולם באו ואמרו לי : אתה רואה ?
אתה רואה איך השופט שמגר נתן ביטוי לדעות האלה ?
אבל הנתונים שאני הבאתי הם כבר אחרי מה שאמר השופט שמגר לשופטי ישראל , אחרי מה שאתה , שר המשפטים , אמרת להם מעל הבמה הזאת לפני שנה .
מה השתנה ?
הלוא אלה שישבו וחוקקו בכנסת לפני 20 שנה , לפני 16 שנה , גם הם היו מחוקקים נבונים כמונו .
היתה להם סיבה , הם רצו לשדר משהו לציבור , שאונס הוא מעשה חמור , שפגיעה מינית בבני המשפחה היא דבר חמור .
תראו איזה אחוז זעום מגיע לעונשים הכבדים האלה , לא לתקרה .
לתקרה הגיע מקרה אחד , ולא אומר עליו מה שרציתי לומר , כי אולי יש סיבה – מדוע דווקא הוא קיבל את זה , ולא אחר .
אבל 5 .5 % מהמורשעים מגיעים לרף של מחצית העונש .
מחצית העונש .
רק 5 .5 % עוברים אותו .
האם באמת ?
לא רציתי להלאות בשעה זו את הבית ולומר באילו מקרים מזעזעים , שגורמים לקורבן נזק לכל חייו , מדובר .
מה הרחמנות הזאת ?
על מי אני צריך פה להגן ?
כל הכבוד לשופטי ישראל .
אבל , צר לי , בעניין הזה העובדות מראות שהם לא עומדים במבחן , עם כל הכבוד .
אם זה נכון , בואו נשנה את החוק .
אולי נפחית את העונש .
נראה שזו לא עבירה חמורה .
אם רק 5 .5 % מקבלים מעל שבע שנים , אולי באמת אונס אינו עבירה כל כך חמורה ?
אולי באמת מי שפוגע בבנות משפחתו עושה דבר לא נורא כל כך ?
זה לא המקרה .
נשמעה טענה אחת שאני רואה אותה מאוד מאוד בחומרה ועליה אני רוצה לענות , והיא נשמעה בקריאת ביניים של חבר הכנסת יוסי כץ .
נאמר : השופטים יעדיפו לזכות .
לא כך אני מעריך את שופטי ישראל , שכשיהיה להם צידוק עובדתי וראיות קשיחות שהאדם אנס , האם הם
יש מקרים של התעללות בת שנים .
אנחנו עברנו מקרה-מקרה .
אני לא מדבר על המקרים המפוקפקים .
גם אלה שיש לגביהם עדות להתעללות ממושכת , שאין לגביה שום ספק , גם אז קיבלו פסק-דין של חמש שנים או שש שנים .
לכן , את הנימוק הזה קשה לי לקבל .
מחמת כבודם אני לא רוצה להאמין שיהיה מישהו , שופט בישראל , שיהיו בפניו עובדות והוא יטה משפט .
לזה אני לא מוכן להאמין .
אני רוצה לקוות , שלזה גם לא התכוונתם .
אני מציע שהחוק הזה יאושר , יעבור לוועדה , ואחרי כל היום הארוך הזה , שיועד לשדר את דאגת הכנסת לנשות ישראל , ייעשה דבר מעשי אחד לטובתן .</text></doc><doc><name>השר לקליטת העלייה י' צבן:</name><text>אפילו לא נתנו לו בעיטת עונשין .
זו פתיחה זהירה .
גברתי היושבת-ראש , חברי הכנסת , ראשית ברצוני להעיר לחבר הכנסת המר ידידי , שאומנם ממדי העלייה אינם כאלה שהיינו רוצים לראות אותם , אבל לא הייתי מגדיר אותם כטיפין טיפין .
סדר גודל של 77,000 עולים בשנה שעברה ;
סדר גודל דומה יהיה השנה , 1,000 יותר או 1,000 פחות , לעומת השיעורים שהיינו מורגלים בהם בשנות הבצורת של 10,000 , 12,000 עולים – אלה לא דברים קלי ערך .
אני מסכים שאנחנו צריכים לעשות את הכול , כל מה שתלוי בנו בכל אופן , כדי ששיעור העלייה יגבר , ואני מאמין שבידינו לעלות מדרגה מ - 75,000 ל - 90,000 , ל - 100,000 .
הרבה מעבר לזה – זה כבר לא תלוי בנו , אלא במה שיקרה שם .
אני רוצה להתחיל בדבר שבעיני הוא החשוב ביותר , וזו אכן השאלה של הנערים המנותקים .
אכן אמרתי שצריך לראות את הנורות האדומות הנדלקות בנושא הזה , ואני מאמין שהן נדלקות לא רק אצלי , לא רק במשרד הקליטה .
אני מאמין שהן דולקות גם במשרדים הרלבנטיים האחרים .
ברצוני לומר מתוך שיחות ודיונים משותפים עם שר החינוך ועם סגנו , שבתקופה האחרונה אנחנו פועלים בשיתוף מלא , כדי לטפל טיפול יותר שורשי ויותר יסודי ממה שהיה בעבר בתופעת הנוער המנותק .
אני שמח שנמצא כאן אתנו יושב-ראש ועדת החינוך , קודם היה כאן גם יושב-ראש ועדת העלייה והקליטה .
בקבינט הקליטה התחלתי לעסוק בנושא הזה לפני למעלה מחצי שנה .
קיימנו דיונים מספר .
נכון שעד עכשיו – והיתה על זה התרעמות מוצדקת , לדעתי , בוועדת החינוך – לא היו נתונים מדויקים , מפורטים , בדוקים ומעודכנים .
אני שמח לומר , שמשרד החינוך חדל לאחרונה להתבסס על מערכות כלליות של הערכות והחליט להגיע למערכת נתונים פרטנית לאיתור פרטני של כל נער ונערה בכל רשות ורשות , דבר שלא נעשה עד היום .
לדעתי , זה מעיד על ניסיון רציני להתחיל להתמודד עם הבעיה המורכבת והכואבת הזאת .
אשר לנתונים עצמם , יש לי השערה איך נולד המספר של 23,000 .
אני מאמין , שבתוך יומיים-שלושה ימים , אני עוד אבדוק את זה , יתברר שיש כאן איזו שגיאה סטטיסטית , ואני פשוט לא מבין איך היא קרתה .
לפי הבדיקות שאני ערכתי אתמול והיום , אני מעריך שהנתון הזה שאני מוסר יימצא נכון .
אני אומר את הדברים האלה לא כדי להרגיע , כי תיכף אוסיף מה מתלווה לזה .
לפי הערכתי מדובר בערך ב - 4,000 נערות ונערים גילאי 17-14 שאינם נמצאים בכל מסגרת חינוכית והם ילדי עולים .
זה שיעור של 15 %– 17 % מהנוער העולה , בשעה שבקרב הנוער הישראלי השיעור המקביל הוא 11 % .
התייחסתי לתופעה הזאת כי על כך היתה ההצעה .
אני בא היום מביקורים בקריית-גת ובנהורה .
מספר בני הנוער המנותקים שם , להפתעתי הנעימה , קטן אף מהשיעור הזה .
בנהורה , אני ממש שמחתי על כך , השיעור הוא קטן מאוד מאוד מהנתון הזה .
ואני מדבר על בדיקה פרטנית של שמות , של אחד לאחד .
ביישובים הקטנים היכולת לעקוב היא הרבה יותר גדולה מאשר ביישובים הגדולים , כאשר במרכז הארץ , למשל , יש גם תנועה רבה של העולים ממקום למקום .
ידידי , חבר הכנסת המר , יש תופעה אחת שהייתי רוצה שתהיה מודע לה ;
היא בעייתית מאוד .
בדיון שהיה בקבינט הקליטה לפני שבוע עם שרת העבודה והרווחה החלטנו להקים מייד צוות משותף למשרד הקליטה , למשרד העבודה והרווחה , למשרד החינוך , לצה"ל , לתנועות הנוער , לכל הגורמים השותפים לנושא זה .
מגיעים לארץ נערים בגיל 16 , לאחר שסיימו שם את בית-הספר התיכון ויש בידיהם תעודה .
רובם לא הולך במצב כזה להוציא תעודת בגרות ישראלית .
עד לגיוס לצבא יש להם פער – לפעמים של שנה וחצי ולפעמים של שנתיים .
לגבי קבוצת הנערים האלה , שאנחנו גם כן רוצים לדעת בדיוק את מספרם , את שמותיהם ואת כתובותיהם , כי הסטטיסטיקה היא לא חזות הכול , הטיפול באדם הוא העניין – הקבוצה הזאת מועדת מאוד לסיכונים וצריך לשים עליהם את העין .
גם אותם צריך להביא בחשבון .
יש עוד קבוצה שלא נלקחה בחשבון הסטטיסטי , וזו הקבוצה של החינוך העצמאי .
עם משרד החינוך אנחנו נשלים את הבדיקות .
אני לא מאלה שמרגיעים את עצמם באמירה , אף שהיא נכונה , שיש הלם של הגירה .
זו תופעה ידועה מאוד .
רוב הסוציולוגים מקטלגים את הלם ההגירה , חלקם כהלם הראשון בעוצמתו וחלקם כהלם השני בעוצמתו בתופעות החברתיות שלנו .
הוא משפיע מאוד בגילים האלה .
אני חושב שדווקא משום שיש תופעה כזאת , אנחנו חייבים להיות ערוכים היערכות מיוחדת בנושא הזה .
משרד החינוך פתח עשרה מרכזים לנוער עולה מנותק בשנת 1993 , והוא עומד לפתוח 11 מרכזים נוספים בשנת 1994 .
אנחנו דנים עכשיו , שני המשרדים עם משרד האוצר , על תוספת תקציבית לכל ההיערכות הזאת .
אני פשוט אינני יודע , אני לא יכול לומר לך .
תיכף אתייחס בכמה מלים להערות שלך .
אנחנו ביקשנו להגדיל את מספר שנות הזכאות של תלמידים עולים לשעות תגבור , ואני מקווה שניענה .
זו פעולה שאנחנו , קבינט הקליטה , מבקשים לעשות אותה זה זמן .
דבר נוסף הוא , שאנחנו חושבים שהמערכת חייבת להקדיש יותר אמצעים ומאמצים להחדיר את תודעת הקליטה בקרב מורים , בקרב מנהלים , בקרב מחנכים , בקרב מדריכי נוער , בקרב פרנסי ציבור , כדי לנסות לבנות חגורות ביטחון יותר אפקטיביות במאמץ למנוע את הנשירה הזאת .
אנחנו השלשנו השנה את הפעולות של מדריכות הנוער המגויסות לצבא מ - 50 מד"ניות – מדריכות נוער – ל - 150 מד"ניות .
הפעולה הזאת הוכחה כמוצלחת מאוד במעבר מבית-הספר – בסדר , חבר הכנסת המר , שילשנו .
אם אתה מעיר לי שצריך להגיד שילשנו , אני מוכן לקבל את זה .
אני אומר ששילשנו , ואת 150 המד"ניות השלשנו במערכת החינוכית .
אני אמרתי ואני חוזר ואומר לכולנו : כל שקל שכביכול נחסוך בתחום הזה , אם השיקול הוא כלכלי , תקציבי , יעלה לנו בעתיד 10 שקלים .
חבר הכנסת הלפרט , אני חושב שהידיעה שהגיעה אליך מתייחסת לפרשת " נעל"ה " , ולא לרישום הכללי של ילדים בבתי-הספר .
מדינת ישראל מקפידה על רישום בבתי-הספר לפי רצון ההורים .
אם יש היום ספק בעניין הזה , הוא מתייחס , ראשית , לעובדה שלא בטוח , ועכשיו , אחרי ביקורי היום בקריית-גת אני אומר מראש שנראה שלא , בהרבה מקומות בארץ לא מציעים להורי הילדים האתיופים את הבחירה החופשית .
אחרי השנה הראשונה שבה הוחלט שהם עוברים אוטומטית למסגרת החינוך הממלכתי-דתי , בהרבה מקומות בארץ לא מציבים בפני המשפחות האתיופיות את מגוון האפשרויות , החל מהחינוך העצמאי , עבור דרך החינוך הממלכתי-דתי ועד לחינוך הממלכתי-כללי .
אני לא מכיר תופעות שמשפחות רצו שילדיהן ילכו לאיזו מסגרת דתית והדבר לא נתאפשר להן .
ב " נעל"ה " קרה , שפעולות גיוס שנעשו שם , נניח על-ידי " בני עקיבא " במקום מסוים , באופן טבעי גרמו לכך שכל הילדים נרשמו לחינוך הממלכתי-דתי .
הם גם לא ידעו , הם חשבו שהם הולכים לדבר הכללי הנורמטיבי .
הם הגיעו לארץ , לא היו ממשפחות דתיות , לא היו ילדים דתיים , והנה לאחר שהם הגיעו לארץ הם ראו שילדים אחרים הולכים בכל זאת למסגרת לא-דתית .
הם ביקשו לעבור למסגרת לא-דתית גם-כן .
רק כאשר הדבר אושר והוסכם על-ידי הוריהם , ואלה לא היו מקרים רבים , זה התאפשר להם .
אני לא חושב שאתה היית רוצה , שבמסגרות שאתה היית אחראי להן בעבר , יהיו ילדים שמתוך איזו אי-הבנה הגיעו למסגרת מסוימת – ואף אחד לא עושה שם פעולת תעמולה או ניסיון לציד נפשות וכדומה .
אני חושב שפשוט מנפחים כאן עניין שאין לו משמעות .
הדבר האחרון , חבר הכנסת המר .
אומר לך , ראשית כול , מה הנתונים שנמסרו לי מלשכת שר הדתות .
על-פי נתוני משרד הפנים ומשרד הדתות , בשנת 1992 המירו את דתן – מ " יהודי " ל " מוסלמי " – חמש נשים עולות : עולה אחת מארגנטינה , שעלתה ב - 1988 ;
עולה אחת מקולומביה , שעלתה ב - 1988 ;
שלוש עולות מחבר המדינות העצמאיות , אחת עלתה ב - 1979 ושתיים ב - 1991 .
לגבי 1993 מעריכים שיש כעשר פניות להמרות דת .
מר דוד אפרתי , ראש מינהל האוכלוסין , מעריך כי שיעור ההתאסלמות בקרב עולות דומה מאוד לשיעור ההתאסלמות בקרב האוכלוסייה הישראלית הוותיקה .
מתברר שמדובר בתופעה לא רווחת , אלא במספר מצומצם של מקרים המתרחשים על רקע אישי מובהק ביותר .
מבחינה מעשית ומהותית לא משרד הקליטה הוא הקובע את מעמד העולים החדשים .
המשרד המוסמך על-פי חוק להעניק מעמד של עולה חדש לבאים ארצה הוא משרד הפנים .
משרד הקליטה מופקד על מילוי הזכויות של אלה שקיבלו מעמד של עולה חדש , והוא יעשה זאת כל עוד מוכר המעמד של התושב או של התושבת כעולה חדש או כעולה חדשה .
אעיר איזו הערה שאינה מתייחסת אליך .
רק רגע .
חבר הכנסת המר , אני לא מתכוון אליך .
היו כותרות גדולות בעיתונים , שבעקבותיהן הוגשו ההצעות לסדר-היום .
אינני יודע – ואני אומר את זה בכל הידידות – איזה אינטרס ציבורי הניע את מי שהניע להעניק אופי סנסציוני לעניין שהוא בתחום מובהק של חיי הפרט וצנעתם .
לעניין העלייה והקליטה ודאי שזה לא תורם , וחבל .
אני מוכן בהחלט לקיים דיון רציני על קירוב העולים למורשת היהודית , אולם אני מציע שלא לעשות את זה דווקא בהקשר זה .
את הנושא הראשון שהועלה , בעיית הנוער המנותק , אני מציע , אם יורשה לי , להעביר
של חבר הכנסת המר ושל חברת הכנסת גוז'נסקי .
וזה מתייחס גם להצעתו של חבר הכנסת הלפרט .
כן , אבל אני מדבר על הנושא של הנוער המנותק .
אני מציע להעביר את זה לדיון משותף בוועדת החינוך ובוועדת העלייה והקליטה של הכנסת .
רק רגע , לא באמצע דברי .
הנושא רציני , יהיה דיון , ואני רק מציע לעשות את זה בעוד כמה שבועות , כדי לאפשר למשרד החינוך והתרבות להיערך לדיון הזה כמו שצריך , להשלים את הבדיקות , להשלים את הנתונים , לא לקיים דיון בחלל האוויר , בלי שהנתונים ברורים ובדוקים .
מה הוא הנושא השני ?
אני מציע להסתפק בתשובה שלי .
חבר הכנסת המר , אני מציע
מה זה " חצי נושא"? הרי מה שקרה כאן
יורשה לי להעיר לנשיאות הכנסת , שהיא צירפה מין בשאינו מינו בשאינו מינו .
אבל זה לא דיון כללי על בעיות הקליטה .
לא , חבר הכנסת זבולון המר , זה לא דיון כללי על בעיות הקליטה .
בסדר , אני מציע להעביר את הכול לדיון משותף .
כן , בבקשה .
אני מציע דיון משותף של ועדת החינוך וועדת הקליטה .
אם כן , אני מציע להעביר את זה לוועדת הכנסת , כדי שהיא תקבע .
לא ייעשה משהו בקרוב , כי נעשה משהו בעבר .
ראשית , לא מדובר ב - 2,000 – כרגיל בפרסומים האלה – אלא מדובר ב - 650 בקירוב .
לבעייתם של הרוב כבר נמצאו מסלולי פתרון , ואני כבר הוריתי בראשית השנה – בניגוד להוראות שניתנו בקדנציה הקודמת , שלא לדון במקרים כאלה בוועדת החריגים של המשרד – כן לדון , וכל ילד שעניינו הובא , אוטומטית אושר עניינו .
יש הקבוצה של מה שקרוי " תיירים". גם בהם טיפלנו ואנו מטפלים , ויש לי יסוד להניח שאנחנו נמצא לזה פתרון בתקופה הקרובה ביותר .</text></doc><doc><name>שר המשפטים ד' ליבאי:</name><text>גברתי היושבת-ראש , חברי הכנסת , נראה לי שהוטחה כאן האשמה כוללנית בבתי-המשפט .
הובאו נתונים מסוימים , אינני יודע מאין הובאו , אינני יודע כמה מקרים נבדקו , אינני יודע מי ערך את הסקר או את הבדיקה הזאת .
הדברים האלה לא הומצאו לפני כן .
לא הייתי נתפס לאחוזים בלי דעת מבחינה מספרית בכמה מדובר , אילו בתי-משפט , באילו מקרים .
מדיניות העונשין הנהוגה במדינה מושתתת על קביעת עונשים מרביים בלבד ועל מתן שיקול דעת מרבי לשופט לגזור עונש על נאשם בהתאם לנסיבותיו האישיות , לנסיבות ביצוע העבירה ולתוצאותיה .
מעטים מאוד המקרים שבהם בחר המחוקק לקבוע עונש מינימום או עונש חובה .
דוגמאות לכך ניתן למצוא בעבירות רצח וחטיפת אדם למטרת רצח , שעליהן נקבע עונש מאסר עולם חובה .
אבל זאת לזכור , זה מאסר עולם חובה בתמורה לאי-גזירת עונש מוות .
בעבירות לפי חוק לעשיית דין בנאצים ובעוזריהם , שהוא חוק מיוחד במינו , נקבע מאסר מינימום של עשר שנים .
פרט לכך נקבעו בזמנו עונשי מינימום בשל עבירות מסוימות של תקיפת שוטרים , שבתי-המשפט ראו למעשה לעקוף את עונשי המינימום במאסר על תנאי ובהעמדה במבחן במקרים הראויים לכך .
וכן נקבע בזמנו עונש מינימום גם לעבירות תעבורה מסוימות – שלילת רשיון נהיגה .
הרשו לי לומר , שכאשר שופטים מוצאים שוב ושוב שעונש הפסילה , עונש החובה אינו צודק , הם מעכבים את ביצועו לחודשים , כדי שכבוד נשיא המדינה יתערב ויעשה צדק במקרה שהם אינם רשאים לעשותו בשל העדר שיקול הדעת להם .
ככלל , העונש הנקבע לעבירות השונות מהווה רק סף עליון לענישה , שממנו רשאי לסטות השופט לפי התייחסותו לנאשם המסוים ולמקרה המסוים שבפניו .
שיקול דעת שיפוטי , כידוע לכם , מבוסס על שקלול מרכיבים שונים , כמו אישיות הנאשם , חומרת המעשה ותוצאותיו , חומרת העבירה , שיקולי הרתעה ושיקולי שיקום העבריין .
הגבלתו של השופט על-ידי המחוקק עלולה להביא לתוצאות הפוכות מאלה המניעות את המציע הנכבד .
אין זה ראוי בעיני לטפל במדיניות עונשית בצורה פרטנית או בעקבות פסיקה זו או אחרת של בית-משפט באירוע מסוים .
אם במקרה מסוים חרג בית-המשפט ממידת העונש הראויה , מן הראוי שהתביעה ובראשה היועץ המשפטי לממשלה יערערו לפני הערכאה הגבוהה יותר וידרשו להעמיד את העונש על המידה הראויה .
ברצוני להדגיש , כי לאחר שוועדת השרים לחקיקה התנגדה להצעת החוק הזו של חברי הנכבד אפרים סנה , ביקש השר שמעון שטרית להביא את העניין לדיון בממשלה .
אין זה רגיל שהממשלה , בהרכבה המלא , דנה בהצעת חוק פרטית , ואין זה רגיל שהיא דנה בסוגיה , אומנם נכבדה , של קביעת עונשי מינימום על עבירות .
עובדה היא שהממשלה לאחר דיון ראתה לאשר את העמדה שהצגתי בפניה ולהתנגד להצעת החוק שמעלה כאן חבר הכנסת אפרים סנה , שיש לה השלכות רציניות מאוד .
אדם יובא לדין בעבירה של עשיית מעשה מגונה בקטין .
מעשה מגונה יכול להיות גם מתן נשיקה לילד , ליטוף , או מעשה שנעשה מצד העושה לשם גירוי מיני .
ההרשעה בדין תחייב , לפי הצעת החוק שאתם מתבקשים לאשרה עכשיו , את השופט לשלוח כל נאשם כזה בעבירת מעשה מגונה למאסר לתקופה מינימלית של שבע שנים .
אתה צודק , חבר הכנסת יוסי כץ .
מייד אומר את הדברים האלה , לאיזה תוצאות תביא הצעת החוק הזאת .
לא .
על עבירת מין במשפחה צפוי העבריין לפי החוק כיום ל - 20 שנות מאסר , או 15 , או עשר שנות מאסר מרבי , בהתאם לסוג העבירה .
לפי החוק המוצע , כל נאשם בשל עבירת מין במשפחה יישלח לחמש שנים או לשבע שנים וחצי של מאסר מינימום , ללא שיקול דעת לבית-המשפט להקל בעונש .
הענישה החמורה הזו היא ללא שום התחשבות בנסיבות מיוחדות של העבירה , באישיות של הנאשם , במצב המשפחה שהנאשם הוא אחד מבניה , אולי הקורבן הוא אחד מבניה , ויש עוד אנשים במשפחה , ללא התחשבות בחוות דעת של מומחים , פסיכולוגים , אנשי שירות המבחן , ללא התחשבות בשאלה , האם זה מקרה יחיד שהשפעתו קלה או חמורה או אולי יש כאן שורה של מקרים ומדובר ברצידיביסט .
דין אחד לכולם .
כל זה עלול לגרום לכך , שבמקרים מסוימים התביעה תשקול פעמיים אם להעמיד לדין , אם תדע מה התוצאה הצפויה , ואם תחשוב שהתוצאה היא משפח ולא משפט .
סניגורים יימנעו מלקצר בהליכים , כדי שלא להגיע לתוצאה שהיא כולה עיוות במקרה המסוים .
התביעה תשקול פעמיים .
הדברים נאמרו .
נאשמים , יצא הקול ביניהם , שבסוג זה של עבירות אל תחלמו להודות באשמה , גם אם העבירה היא של מה בכך , ליטוף , נשיקה ;
הודאה משמעותה שבע שנות מאסר .
מה יעשו השופטים ?
יתנצלו .
הם יתנצלו ויגידו : אין לי שיקול דעת , התוצאה היא תוצאה לא צודקת , אבל אנחנו כבר לא בתי-משפט לצדק , אין לנו שיקול דעת .
את תפקידנו לגזור את העונש המתאים בנסיבות כל מקרה לקח לעצמו המחוקק ;
אותו מחוקק שרוצה שנשמור על כבודו , אותו מחוקק שמבקש מבתי-המשפט : אל תתערבו בסמכותי , למה אתם נותנים צווים כנגד כנסת אם היא פעלה באופן תקין או לא תקין .
אבל מה עושה הכנסת ?
היא באה למעשה למלא את תפקיד השופט בבית-המשפט , היא רוצה לקבוע " על עיוור " , בלי לראות את הנאשם , בלי לראות את המקרה , בלי לדעת במה מדובר , מאסר שבע שנים , שש שנים , חמש שנים ;
אני גזרתי , מי אתה השופט ?
איזה אי-אמון זה לכל מערכת המשפט , על סמך איזה אוסף מקרי של נתונים לא בדוקים .
בבקשה .
חבר הכנסת זיסמן , אני מכיר היטב בחומרת התופעה של עבירות אלימות ועבירות מין .
אנחנו כאן בכנסת קבענו עונשים מרביים חמורים ביותר על עבירות אלה .
אני באמת מצפה מהשופטים ואני קורא לשופטים לתת משקל רב בשיקוליהם לעונש המרבי שקבעה הכנסת על עבירות אלימות ועל עבירות מין .
הציבור , לדעתי , תובע להחמיר עם פושעים אלימים ועם אנשים שמבקשים ליתן פורקן ליצרם המיני תוך כדי פגיעה בכבודו של הזולת והתעלמות מרצונו , או כל שכן תוך כדי כפיית רצונו באיומים או באלימות על אשה או על קטין .
בתופעות אלה יש להילחם בקשיחות ובתקיפות .
אני אכן קורא לכל מערכת אכיפת החוק אומנם לעשות כן .
אבל , אסור לנו שהמלחמה בפשע תגרור אותנו לאי-עשיית צדק עם הפרט ולסטייה מעקרונות שלטון החוק .
לא המחוקק צריך לגזור עונש במשפט אלא השופט , בהתאם לשיקול דעתו , והגבלת שיקול הדעת של השופט היא בעיני התערבות גסה של המחוקק בעבודת הרשות השופטת .
היום תמנעו שיקול דעת מבית-המשפט בהענשת פושע שביצע עבירה בקטין או בקשיש , מחר תציעו לשלול מבית-המשפט שיקול דעת כאשר הקורבן הוא נכה , מחרתיים משום שהקורבן הוא חבר כנסת או שופט או נציג ציבור , ותרצו לגזור עונשי מינימום משום שצריך לבער את הנגע , או אולי זה עובד סוציאלי שהותקף וצריך להגן על עובדים סוציאליים בעונשי מינימום .
הם לא מכובדים מספיק , הם לא זכאים להגנה ?
אחר-כך תאמרו שצריך להגן על נשים בדרך כלל .
למה דווקא בעבירות מין ?
למה דווקא בסוג זה של עבירות ?
ואם אשה היא קורבן שוד , לא צריך להגן עליה בעונש מינימום ?
ואחר-כך תאמרו שצריך להגן על שכבה מסוימת .
פעם זו תהיה יהדות דתית , פעם זו תהיה קבוצה אתנית , פעם זה יהיה ערבי .
בכל מקום יבוא מי שמייצג קבוצה ויגיד : אני צריך לדאוג לאינטרסים שלה .
איך הכי קל לדאוג לאינטרס ?
לבוא ולדרוש עונש מינימום .
ואז : הנה רב כוחי , אני מחוקק .
לכן , גם אם כוונותיכם טובות – אני יודע שכוונותיכם טובות – ואתם צריכים להתריע – אני את ההערות ואת ההצעות האלה מקדם בברכה מבחינת העלאת הנושא למודעות הציבור , מבחינת הבאת הדרישה על-ידי נציגיו הנבחרים של הציבור בפני הרשות השופטת ובפני מערכת אכיפת החוק .
זה נכון כשמדובר באופן כללי , לא מדובר במקרה מסוים , כשמדובר על מדיניות ענישה , כשמדובר על תגובה חברתית , על המסר שנמסר לציבור בעבירות מסוג מסוים .
כן , נכון להעלות את זה על סדר-היום .
אבל , תנו לבית-המשפט לחרוץ דין ותנו לבית-המשפט העליון להנחות את בתי-המשפט הנמוכים במידת הענישה הראויה .
תנו ליועץ המשפטי לממשלה למלא את תפקידו ולעקוב אחרי גזרי-הדין ולתבוע את החמרת העונשים , ואל נא נעשה אנחנו בכנסת את מלאכת השיפוט .
לכן , עם כל ההערכה , והערכתי רבה לחבר הכנסת המציע , ועם הבנתי לתחושה הלא-נעימה שיש בנושא זה , אני מבקש מהכנסת להסיר את ההצעה מסדר-היום .
גברתי היושבת-ראש , חברי הכנסת , אמרתי את דברי בסוגיה נכבדה זו בתשובה על הצעת החוק של חברי הנכבד , חבר הכנסת אפרים סנה .
גם הצעתו של חבר הכנסת הרב עזרן מתייחסת להטלת עונשי מינימום על שורה ארוכה של עבירות , ביניהן – לפחות בגרסה שבכתב – גם על עבירת מעשה מגונה .
אני זוכר שרב ידוע , דיין בעל שם , נכשל בכך שעשה מעשים מגונים באשה או בנשים והובא לדין , והארץ רעשה .
אתם מבקשים שבמקרה כזה לא יהיה כל שיקול דעת לבית-המשפט , אלא הוא צריך להתחיל בעונש של חמש שנות מאסר כעונש מינימום ?
אם אדוני רואה שהדברים לא פשוטים , אז הם לא פשוטים .
הצעת החוק מדברת על אינוס , על קטינות , על מעשה סדום , על מעשה מגונה , על מעשה מגונה בפומבי , על עבירת מין במשפחה – כל סוגי העבירות .
אפשר לומר : אין דבר , אחר-כך נדון .
הקריאה הזו להחמרה מובנת לי , אבל הרצון לשלול שיקול דעת מבית-המשפט הוא כמו לשים מכשול , ולא בפני עיוורים אלא בפני פיקחים .
אינני יודע מה היה במקרהו של אותו זקן , זה לא הובא בפני , ואולי בית-המשפט נימק היטב מדוע גזר את העונש המתאים לאותו זקן בהתחשב בכל הנסיבות , ובכללן טובת הקורבן .
איך אפשר לומר ששנתיים-וחצי או חמש שנים הן לא עונש מספיק ?
אני מבקש מחברי הכנסת להתחשב במה שאמרתי קודם ולהשאיר את שיקול הדעת לבתי-המשפט , בבואם לגזור את העונש בכל מקרה ומקרה , ולהסתפק בכך שקמה כאן לא רק קריאה אלא גם זעקה לבתי-המשפט : שימו-לב , בעבירות כגון אלה החמירו כדי להרתיע .
אני מבקש להסיר גם הצעת חוק זו מסדר-היום .
גברתי היושבת-ראש , חברי הכנסת , עברו שנתיים מאז נכנס לתוקפו החוק למניעת אלימות במשפחה , התשנ"א – 1991 .
עדיין קשה להביא בפניכם תמונה משמעותית בקשר ליישומו של אותו חוק .
המציאות שעמה החוק מתכוון להתמודד היא קשה .
אנחנו מבינים את הבעיות המורכבות של יחסים בלתי תקינים בתוך המשפחה .
עם כל אלה צריך להתמודד שופט אשר מבקשים ממנו , על-פי אותו חוק , סעד מהיר , צו הגנה , צו הרחקה , כאשר לרשותו באותו דיון מידע יחסית מועט .
בשל המורכבות של הבעיות הקשורות עם אותם צווי הגנה , בחרה הכנסת לאפשר את מתן הצווים בדחיפות , כדי למנוע נזקים מוחשיים לבן המשפחה .
העילות לפי החוק הקיים הן שתיים : ביצוע מעשה אלימות או עבירת מין , או סיכון גופני ממשי לבן המשפחה ;
או סיכון שעומדים לעבור בו במתלונן עבירת מין .
בהצעת החוק נכללה , כפי שאמרה חברת הכנסת לימור לבנת , גם עילה שלישית : התעללות נפשית בבן משפחה .
ועדת החוקה , חוק ומשפט דנה ארוכות בעילה הזאת .
לאחר דיון החליטה הוועדה של הכנסת שישבה על המדוכה ושמעה מומחים ובחנה את הנושא ברצינות – יחסית לפני זמן קצר , כשנתיים ימים – שלא לכלול עילה זו בחוק , הן בשל הקושי להגדיר את העילה כראוי : מה ייקרא , מה ייבחן או במה תתבטא התעללות נפשית באדם ?
האם צריך לעבור סף מסוים כדי שזה יעבור מיחס כלשהו להתעללות ?
מתי התנהגות בלתי נעימה או בלתי תרבותית עוברת לדרגה של התעללות ?
האם צריך שזה יהיה חד-פעמי או הולך ונמשך ?
מה המאפיינים של זה ?
והעיקר , כדי להבהיר דברים כאלה צריך להסתייע גם במומחים , משום שלעתים הדברים קשים להוכחה או קשים להבהרה .
מכל מקום , כל זה היה בפני ועדת החוקה , חוק ומשפט , כל זה היה בכנסת .
עכשיו מציעה חברת הכנסת לימור הנכבדה לחזור למה שהיה ולהחזיר לחוק את מה שהכנסת החליטה להוציא ממנו .
איננו עוסקים עכשיו בדיון רציני בבית-משפט עם שלבים של הבאת ראיות , זה לא חלק מפרוצדורה משפטית רגילה , זה מתן סעד דחוף , זה ייחודו של החוק הזה – שבא אדם שמביא אותו , איש סעד , בפני שופט ואומר : תן בקשת צו הגנה , תן צו להרחיק את הבעל , תרחיק אותו קודם כול מהבית .
הוא צריך – לפעמים על סמך טביעת עין , על סמך שמיעת הצדדים – להחליט במהירות על מתן הסעד הזה .
הדברים האלה צריכים להיעשות די מהר .
והעיקר , צריך לתת לשופטים אפשרות לעבוד .
אל תדרשו משופטים שיהיו מלאכים .
השופטים עמוסים לעייפה .
באים לפניהם עניינים אלה .
הם מתקשים להפעיל את החוק כפי שהוא .
אני שומע משופטים שאלות ובקשות : איך אנחנו יכולים לעבוד בנושאים כל כך רגישים בתוך משפחה ללא סיוע ?
הב לנו חוות דעת של שירות המבחן , של איש סעד , של עובד סוציאלי .
תנו אתם בכנסת תקציבים ואני אתן להם את כל העזרה .
זאת מערכת שאני לא רוצה להגיד על סף מה היא עומדת .
זאת מערכת במצב קשה מבחינת יכולתה להתמודד עם מה שמוטל עליה .
יושבים 300 אנשים ועושים מלאכה שבגללה המערכת הזאת ראויה לכל ההערכה וההוקרה – תנו לה משאבים , אל תטילו עליה עוד משימות , היא תכרע .
אתם רוצים שהחוק הזה יתמוטט , שיגידו שיש עוד חוק בספר החוקים שלא מבצעים אותו משום שמה שכבר הוטל כאן על השופטים הוא כל כך רב , שעם זה קשה להם להתמודד , ועכשיו אני אביא להם עוד בשורה מן הכנסת – חברת הכנסת לימור באה עם טענה יפה , שגם התעללות נפשית צריך להביא בחשבון .
אם השופט מרגיש שיש סכנה בבית , הוא ייתן את הצו , אבל אל תחייבו אותו לפסוק אם זו התעללות נפשית או לא התעללות נפשית בתוך המשפחה וכיוצא באלה .
כבר יש קשיים רציניים .
זה מיועד לסעד דחוף .
תנו תקופת-מה להריץ את החוק הזה ותנו אפשרות לבתי-המשפט להתמודד .
תנו לנו אפשרות להשיג את התקציבים ואת המשאבים הראויים , כדי שנוכל לסייע לשופטים , כדי שנוכל לסייע לשירותי הרווחה , משום ששירותי הרווחה לא יכולים לעמוד בעומס שיש עליהם היום .
לכן , מכל השיקולים האלה אני מבקש שלא למוטט את המערכת גם אם הכוונות טובות , ולהסיר הצעה זו מסדר-היום .
בשלב יותר מאוחר נחזור ונדון בה – בשלב שבו המערכת תהיה ערוכה לטפל בחוק כפי שהוא , כראוי , ונוכל להמציא גם תשובות על השאלות שהשופטים שואלים אותן ושירותי המבחן ושירותי הסעד שואלים אותן .</text></doc><doc><name>היו"ר א' סלמוביץ:</name><text>תודה רבה לחבר הכנסת יוסף עזרן .
אדוני שר המשפטים , בבקשה .
תודה רבה לכבוד שר המשפטים .
חבר הכנסת עזרן , יש לך זכות תגובה .
תודה רבה לחבר הכנסת עזרן .
חברי הכנסת , אנו עוברים עתה להצבעה בקריאה טרומית על הצעת חוק העונשין ( תיקון – עונשי מינימום בעבירות מין ואלימות ) , התשנ"ג – 1993 .
נא להצביע בעד או נגד .
תשעה תומכים , 11 מתנגדים , חמישה נמנעים .
אני קובעת שהצעת החוק לא התקבלה .
אנו עוברים להצעת חוק תרל"ט , הצעת חוק למניעת אלימות במשפחה ( תיקון – התעללות נפשית ) , התשנ"ג – 1993 .
תציג את החוק חברת הכנסת לימור לבנת .
בבקשה .
תודה רבה לחברת הכנסת לימור לבנת .
אדוני שר המשפטים , בבקשה .
תודה רבה לכבוד שר המשפטים .
חברת הכנסת לימור לבנת , את רוצה להגיב , בבקשה .
תודה רבה לחברת הכנסת לימור לבנת .
אנחנו עוברים כעת להצבעה בקריאה טרומית – בעד או נגד הצעת חוק למניעת אלימות במשפחה ( תיקון – התעללות נפשית ) , התשנ"ג – 1993 , של חברת הכנסת לימור לבנת .
נא להצביע בעד או נגד .
שבעה תומכים , תשעה מתנגדים , שני נמנעים .
אני קובעת שהצעת החוק לא נתקבלה .
אנחנו עוברים כעת לנושא הבא על סדר-היום , הצעות לסדר-היום מס' 2613 , 2628 ו - 2614 , בנושא : זכויות נערים עולים וחינוכם .
אני מזמינה את ראשון המציעים , חבר הכנסת זבולון המר ;
בבקשה .
תודה רבה לחבר הכנסת זבולון המר .
אני מזמינה את המציע הבא , חבר הכנסת שמואל הלפרט .
תודה לחבר הכנסת שמואל הלפרט .
אני מזמינה את אחרונת המציעים , חברת הכנסת תמר גוז'נסקי .
תודה רבה לחברת הכנסת גוז'נסקי .
אדוני השר לקליטת העלייה , בבקשה .
של חבר הכנסת המר ?
זה אותו נושא .
אנחנו מדברים על הצעות שונות .
כן , זה אותו נושא והצעות שונות .
אנחנו בודקים כרגע אם אפשר לעשות את זה מבחינה תקנונית .
אנחנו בודקים את זה עכשיו תקנונית .
בוועדת החינוך .
ועדת החינוך או ועדת הקליטה .
לוועדת הכנסת , והיא תקבע .
בבקשה , חבר הכנסת גור .
תודה רבה לכבוד השר לקליטת העלייה .
חבר הכנסת זבולון המר , האם אתה מסכים להצעת השר ?
כן , כל הנושא עובר לוועדת הכנסת , והיא אשר תחליט באיזו מסגרת הוא יידון .
חבר הכנסת שמואל הלפרט , האם אתה מסכים ?
חברת הכנסת תמר גוז'נסקי מסכימה ?
אם כן , נעבור להצבעה בעד או נגד העברת הנושא לוועדת הכנסת , אשר תחליט באיזו מסגרת תידונה כל ההצעות .
נא להצביע .
13 תומכים , אין מתנגדים , אין נמנעים .
אני קובעת שהנושא מועבר לוועדת הכנסת , אשר תקבע באיזו מסגרת תידונה ההצעות .
אנחנו עוברים כעת לשאילתות ותשובות .
אני מזמינה את כבוד השר לקליטת העלייה להשיב על שאילתא רגילה .
תודה רבה לכבוד השר לקליטת העלייה .
יש גם שאילתות שסגן שר החוץ צריך להשיב עליהן .
אנחנו נקדים אותן .
אני מזמינה את סגן שר החוץ להשיב על שאילתות רגילות .
בבקשה .
תודה .
שאלה נוספת לחבר הכנסת אפרים גור .
בבקשה .
חבר הכנסת גור , כמה שאלות יש לך ?
אפשר רק שאלה אחת .
תודה רבה לחבר הכנסת גור .
סגן השר , בבקשה .
שאלה נוספת לחבר הכנסת זאבי .
חבר הכנסת זאבי , זה לא נאום , זאת שאלה נוספת .
תודה רבה לחבר הכנסת זאבי .
אבל אין שאלות נוספות .
על שאילתות רגילות יש שאלה נוספת רק של השואל .
אני מרשה לעצמי לשאול שאלה נוספת , אבל לפני כן אני רוצה להצטרף לקודמי
שמונה חודשים .
אני מבקשת לא להרים ידיים , אלא להסיק את המסקנות , ולהשיב על השאילתות לפי הוראות התקנון .
זה לא יכול להיות קובץ , אם מדובר פה על 13 חודשים או על 12 חודשים או על שמונה חודשים .
אני מקווה מאוד שזו הפעם האחרונה .
השאלה הנוספת שלי היא כזו : האם ידוע לממשלת ישראל מהי גישת ממשלת גרמניה בנושא זה , האם בכוונת שלטונות גרמניה להבטיח שהאינטרסים הביטחוניים של מדינת ישראל לא ייפגעו אם סכנה כזאת עלולה אכן להיווצר ?
חבר הכנסת צחי הנגבי , יש לך שאלה נוספת ?
תודה רבה לסגן שר החוץ .
שאר השאילתות מועברות לפרוטוקול .
אנחנו עוברים כעת לנושא הבא בסדר-היום ;
הצעות לסדר-היום מס' 2568 , 2604 , 2590 , 2587 ו - 2625 , בנושא : דברי סגן שר החוץ על גבולות ביטחון והמשא-ומתן על השלום עם המדינות השכנות .
אני מזמינה את ראשון המציעים , חבר הכנסת צחי הנגבי .
בבקשה .
תודה רבה לחבר הכנסת הנגבי .
אני מזמינה את חבר הכנסת אורי אור .
בבקשה .
תודה רבה לחבר הכנסת אורי אור .
אני מזמינה את חבר הכנסת רחבעם זאבי ;
בבקשה .
תודה רבה לחבר הכנסת זאבי .
אני מזמינה את חבר הכנסת יצחק לוי .
תודה רבה לחבר הכנסת לוי .
אני מזמינה את חברת הכנסת נעמי חזן .
חברי הכנסת פלד וזאבי , אתם מפריעים .
תודה לחברת הכנסת נעמי חזן .
אני מזמינה את סגן שר החוץ להתייחס להצעות .
חבר הכנסת איתן , לא קיבלת את רשות הדיבור .
חבר הכנסת זאבי , אני מבקשת מכם .
שמענו .
מיציתם את עצמכם .
עכשיו לא להפריע .
חבר הכנסת איתן , אני קוראת אותך לסדר בפעם הראשונה .
חבר הכנסת איתן , אני מבקשת .
חבר הכנסת זאבי , אני מבקשת לא להפריע .
חבר הכנסת איתן , אני מבקשת לא להפריע , אתה לא יכול להעיר עוד .
אני מאוד מצטערת , אתה לא תעיר עוד , אתה מפריע .
חבר הכנסת איתן , זו פעם אחרונה שאתה מתפרץ לדבריו של סגן שר החוץ .
חבר הכנסת זאבי , אי-אפשר להפריע כעת .
אני לא מאפשרת לך .
חבר הכנסת זאבי , אני קוראת אותך לסדר בפעם הראשונה .
חבר הכנסת זאבי , אני קוראת אותך לסדר בפעם השנייה .
זה לא ייתכן .
קראתי אותך פעמיים לסדר .
חבר הכנסת זאבי , אתה רוצה להכריח אותי להוציא אותך ?
חבר הכנסת זאבי .
בתום דבריך .
אני אאפשר .
בבקשה , חבר הכנסת איתן .
חבר הכנסת יצחק לוי , בבקשה .
תודה רבה לסגן שר החוץ .
הוא הציע להסתפק בדבריו .
חבר הכנסת הנגבי , אני מבינה שאתה לא מסתפק בדבריו של סגן שר החוץ .
חבר הכנסת אורי אור , האם אתה מסתפק בדברי סגן השר ?
חבר הכנסת זאבי , האם אתה מסתפק בדברי סגן השר ?
חבר הכנסת יצחק לוי , האם אתה מסתפק בדברי סגן השר ?
חברת הכנסת נעמי חזן , האם את מסתפקת בדברי סגן השר ?
חבר הכנסת מיכאל איתן מבקש להסיר את הצעתו של חבר הכנסת זאבי .
בבקשה , במסגרת של דקה .
תודה רבה לחבר הכנסת איתן .
חברי הכנסת , אנחנו עוברים כעת להצבעה .
הוא לא מסכים , הוא ביקש להסתפק בדבריו .
אנחנו עוברים כעת להצבעה בעד או נגד העברת הנושא לדיון במליאה בנוגע להצעות של חברי הכנסת צחי הנגבי
אתם מסתפקים בתשובת השר , שלושתכם ?
תודה רבה .
אנחנו עוברים לנושא הבא בסדר-היום : הצעת חוק מימון מפלגות ( הוראת שעה ) ( תיקון ) ( שינוי מועד ) , התשנ"ד – 1993 , קריאה ראשונה .
יציג את החוק חבר הכנסת מיכאל איתן .
תודה רבה לחבר הכנסת מיכאל איתן .
מכיוון שאיש מחברי הכנסת שנרשמו לדיון אינו נוכח כרגע במליאה
שמך לא מופיע פה .
אנחנו עוברים כעת להצבעה בעד או נגד הצעת החוק בקריאה ראשונה והעברתה לוועדת הכספים להכנתה לקריאה שנייה ושלישית .
ארבעה תומכים , אין מתנגדים , אין נמנעים .
אני קובעת שהצעת חוק מימון מפלגות ( הוראת שעה ) ( תיקון ) ( שינוי מועד ) , התשנ"ד – 1993 , עברה בקריאה ראשונה , והיא מועברת לוועדת הכספים להכנתה לקריאה שנייה ושלישית .
חברי הכנסת , תם הדיון .
הישיבה הבאה מחר בשעה 11:00 לפני הצהריים .
ישיבה זו נעולה .</text></doc><doc><name>זבולון המר (מפד"ל):</name><text>גברתי היושבת-ראש , חברי הכנסת , הנושא איננו עילה לניגוח שבין ממשלה ואופוזיציה , אבל הוא מחייב דאגה וזעקה של הכנסת כולה באשר למצב של העלייה לישראל והקליטה בה .
כאשר עולי תימן , שכל כך חיכינו לבואם , שוקלים עזיבה לברוקלין ;
וכאשר העלייה מברית-המועצות מגיעה טיפין טיפין , ובעיקר רק כאשר חרב חדה מונחת על הצוואר – נזעקנו לשני סימנים מדאיגים באשר לדרך הקליטה של העולים בארץ .
היהודים עלו ארצה כדי לחדש את יהדותם , והנה מוסרים לנו על עשרות צעירות יהודיות עולות שמבקשות להמיר את דתן כדי להינשא לערבים , ואנחנו " מתבשרים " שהתופעה הולכת ומתרחבת .
הדברים מבוססים על עדותו של ד " ר נסים דנה , הממונה על העדות הדתיות במשרד הדתות , עדות שלפיה התופעה הולכת ומתרחבת .
חלק מהמבקשות להתאסלם כבר מתגוררות בכפרים ערביים עם בני זוג שהכירו .
והסיבות לכך אינן דתיות .
הסיבות אינן שהן פתאום חזרו בתשובה .
לא , חזרו בתשובה – זה לא מושג נכון .
זה לא כך שפתאום הן גילו את האור של הדת המוסלמית , או הנוצרית .
הסיבות הן חברתיות .
הן מבקשות לשפר את המעמד הכלכלי הרעוע שלהן כעולות , לצאת ממצוקה סוציאלית .
זאת בעיה חברתית שמשרד הקליטה , הממשלה והכנסת חייבים להיות ערים לה .
ועולה השאלה , האם באמת נחוץ שנביא למדינת היהודים יהודים כדי שימירו את דתם ?
או שמא עלינו לעשות הכול , ואיך לעשות זאת , כדי לקרב את העולים ליהדות ולדאוג לכך שהחברה הישראלית היהודית תקלוט אותם כראוי מבחינה חברתית וכלכלית ?
שאלה שנייה מכאיבה , שמדליקה נורה אדומה , כפי שאמר שר הקליטה – ראיתי בעיתון שכך התבטאת – היא האינפורמציה הנובעת מדוח של משרד החינוך , שלפיו כ - 7,000 בני נוער , עולים בני 18-14 , אינם לומדים במסגרת חינוכית כלשהי ומוגדרים כנוער מנותק .
שוב , הדבר נובע מהמצב הכלכלי והחברתי הקשה שבו מצויים בני נוער אלה , מצב קשה של משפחותיהם , לעתים מצב מחפיר של בני הנוער עצמם , כמחוסרי בית שמתגוררים בגנים ציבוריים .
בני הנוער האלה חשופים כמובן לפעילות עבריינית , והם זרע פורענות קשה .
חברי הכנסת , מתבקשת בדחיפות הירתמות רבתי לפעולה של הקמת מסגרות לשיקום הנערים והנערות .
7,000 עולים , נערים שמסתובבים ברחובות ובחופי הים , הם בושה לחברה שלנו .
ואמרתי שצדק שר הקליטה כאשר הגיב שהנתונים חייבים להדליק אצלנו נורות אדומות ולהפעיל את כל מנגנוני האזעקה החינוכיים והחברתיים שלנו .
אבל מממשלה נדרש לא רק להיות נאה דורשים , אלא בעיקר נאה מקיימים ;
לא רק לזעוק אלא לטפל בתופעה .
וחייב לקום גוף שיהיו שותפים בו משרד הקליטה , משרד החינוך , משרד הרווחה , אולי גם אחרים , שיאתרו את הנערים והנערות , יאבחנו את בעיותיהם , יצילו אותם מהידרדרות לפשע , כדי שלא יהיו אזרחים בלתי מועילים שסופם מי ישורנו .
גברתי היושבת-ראש , התופעות הקשות שכרוכות בעלייה המבורכת הן מחרידות ומחייבות את הממשלה לטפל בהן , ואת הכנסת – לזעוק עליהן ולדון בהן .
האם זה נאמר בתשובה על שאילתא ?
מה זה לעבוד ?
ילדים בני 14 צריכים לצאת לעבודה ?
זה מנוגד לחוק .
שילשנו , לא השלשנו .
ומה בקשר ל " נעל"ה " ?
מה אתה מציע לגבי הנושא השני ?
הנושא של ההתאסלמות .
אני חושב שאתה עושה שגיאה חמורה בזה שאתה מבחין בין הדברים .
מותר לוועדה לדון בזה .
אז נקיים הצבעה .
זה חלק מבעיות הקליטה .
האם ההצעה היתה שכל הנושא עובר לוועדה ?
אני מסכים .</text></doc><doc><name>שמואל הלפרט (יהדות התורה):</name><text>כבוד היושבת-ראש , כנסת נכבדה , הידיעה שפורסמה אתמול , כי 7,000 נערים , עולים חדשים , אינם נמצאים בשום מסגרת חינוכית , היא חמורה ביותר , משום שמדובר בנערים בגילים 14 עד 18 , ובמיוחד משום שמדובר בנערים עולים חדשים .
במשך שנים רבות פעלה ממשלת ישראל , עם ארגונים יהודיים ברחבי העולם , כדי לפרוץ את מסך הברזל ולהביא לעלייתם של יהודי ברית-המועצות לישראל .
מתי מעט אכן הצליחו לעלות .
אולם הזרם הגדול של העולים החל להגיע ארצה רק בשנים האחרונות , לאחר קריסת הגוש הקומוניסטי , ועמו מסך הברזל .
כולנו זוכרים את הימים שבהם כל ידיעה על תפילה בבית-הכנסת הגדול במוסקבה עוררה התרגשות .
תפילות של מאות יהודים מרחבי ברית-המועצות בימים הנוראים , בחגים , הקפות בשמחת תורה ועוד , תפסו מקום ראשון בכל מהדורת חדשות .
ובכלי התקשורת התנוססו תמונות של יהודים רוקדים עם ספרי תורה בידיהם .
מדי פעם שמענו גם על יהודים הלומדים תורה , אומנם בחשאי ולא בצורה גלויה , ועל כאלה שנאסרו ב " עוון " הלימודים הללו .
הם נקראו בפי כולנו " אסירי ציון " .
והנה , כאשר הורם המסך וזרם של מאות אלפי יהודים החל מגיע לישראל , נשכחו התפילות בבתי-הכנסת , נעלמו ספרי התורה , ובוודאי לימוד התורה עצמה , אפילו לא בחשאי .
גולה שלמה , שהיתה מנותקת מהעם היהודי במשך יותר מ - 70 שנה , הגשימה חלום של דורות להגיע לארץ-ישראל .
אך במקום בתי-כנסת , תפילה ותורה , הם מוצאים אווירה של התנתקות והתערטלות משורשי העם , אווירה של מדינה ככל המדינות .
יש שכונות של עולים חדשים שאין בהן אף מקווה טהרה אחד , בית-כנסת או תלמוד תורה .
לא שחסר תקציב למבני ציבור .
עובדה , בנו מתנ"סים מפוארים , בתי-ספר ממלכתיים לתפארת , מועדוני נוער , מרכזי מסחר ועוד כהנה וכהנה .
רק למבני הדת אין תקציב .
העולים ממדינות חבר-העמים , אפילו שעדיין אינם בקיאים לגמרי במערכת הפוליטית במדינה , לא צריכים להיות גאונים כדי להבחין באפליה הזועקת לשמים בשטח זה .
הם מבינים היטב מהו המסר שמדינת ישראל מעבירה להם בצורה שאינה משתמעת לשתי פנים : רוצים בית-כנסת , מקווה , תלמוד תורה – תדאגו בעצמכם .
את כל היתר תקבלו חינם .
ואם לא די בזה , הרי כאשר עולים חדשים מודיעים , עוד בהיותם בברית-המועצות , כי ברצונם שילדיהם ילמדו בבתי-ספר דתיים , אין משרד החינוך מתחשב בכך .
זו ההוראה שהוציא לאחרונה סגן שר החינוך , שלפיה אין מתחשבים עוד בבקשות הללו ומעבירים את כולם לחינוך הממלכתי .
מי שהביע תמיהה על הגישה המוזרה הזאת נאלץ להמיר את התמיהה בתדהמה כאשר שמע את תגובת לשכת סגן השר : " לא כל מי שחותם בברית-המועצות שרצונו בחינוך דתי אכן מעוניין בכך כאשר הוא מגיע לארץ .
אי-אפשר להתייחס לכך אוטומטית .
רבים הלכו לבתי-ספר דתיים , התאכזבו , ולכן העברנו אותם לחינוך חילוני " .
כן , בתשובה של לשכת סגן השר .
צריך הרבה חוצפה ועזות מצח כדי לומר דברים חמורים כל כך , ועוד מתוך ידיעה שהם יתפרסמו ברבים .
הסתירה בדברים היא היא מיניה וביה .
מצד אחד הופכים את העולים החדשים למטומטמים שלא יודעים על מה הם חותמים , ובכלל לא מתכוונים למה שהם אומרים או כותבים .
מצד שני הופכים אותם לחכמים מופלגים .
רק אחרי שהלכו לחינוך הדתי , רק שם הם מבינים פתאום שעליהם להתאכזב ולעבור לחינוך הממלכתי .
האם גם לבקשות לקבל חינוך ממלכתי לא מתייחסים אוטומטית ?
האם שואלים גם את מי שביקש חינוך ממלכתי אם ברצונו ללכת בכל זאת לחינוך דתי ?
האם מהחינוך הממלכתי לא התאכזבו העולים ?
האמת המרה היא , שדווקא ורק מהחינוך הממלכתי החילוני יש אכזבה רבתי בקרב העולים החדשים , ואילו מהחינוך הדתי יש שביעות רצון גדולה .
אחוז הנשירה של ילדי עולים מהחינוך הדתי הוא אפסי .
גם משרד החינוך יודע זאת היטב .
אבל בחינוך הממלכתי – האחוז מדהים וחמור .
דוגמה אחת לכך היא הידיעה על 7,000 ילדי עולים שנפלטו מהמסגרת החינוכית ואינה לומדים כלל .
משרד החינוך מגדיר אותם כנוער מנותק .
רובם עולים מברית-המועצות .
בגלל העובדה שאין הם לומדים בשום מסגרת חינוכית , מתחברים רבים מהם עם עבריינים .
חלקם משוטטים ברחובות ללא מטרה .
ומכאן ועד לפשע המרחק קטן ביותר .
חז"ל אומרים : הבטלה מביאה לידי שעמום , ושעמום מביא לידי זימה .
והברטנורא אומר על זה : מה זה שעמום ?
שיגעון .
עכשיו נזעק גם השר לקליטת העלייה מר יאיר צבן , והוא אומר : הנתונים חייבים להדליק אצלנו נורות אדומות , להפעיל את כל מנגנוני האזעקה החינוכיים והחברתיים שלנו .
חבל שהוא נזכר רק עכשיו .
כי אנחנו זועקים שנים רבות על פשיטת הרגל של החינוך הממלכתי , חינוך בלי לימוד תורה ומצוות , התעלמות משורשי העם , פחות שעות יהדות , כמובן בלי רבנים בבתי-ספר .
חינוך כזה הביא 7,000 נערים עולים לרחוב .
כאשר כזה הוא המצב , כאשר לא מאפשרים לעולים ללמוד במסגרות חינוך דתיות , כאשר במקום להוסיף תורה ויראה מחליטים להכניס לימודי אסלאם למערכת החינוך במדינת ישראל , אין פלא שיש 7,000 בני נוער עולים מנותקים .
האם רק כשהמספרים יהיו עוד יותר גדולים יחליט מישהו שהגיע הזמן ללמד תורה ויהדות ?
תודה .
כמה מתוך המרכזים שאתה הזכרת הם מרכזים דתיים ?
כן .
ביקשתי גם שאלה .</text></doc><doc><name>תשובת השר לקליטת העלייה י' צבן:</name><text>1. בשל קוצר הזמן אפרט את עיקרי הסיוע לתושב חוזר : א .
פטור על ייבוא טובין מחוץ-לארץ , או , לחלופין , פטור ממס קנייה ומס ערך מוסף על רכישת טובין בארץ ;
ב .
פטור בתחום מטבע חוץ – לתושב השוהה מעל שבע שנים בחוץ-לארץ ;
ג .
הנחה בכרטיסי טיסה ;
ד .
השתתפות מותנית בהוצאות החזרה ארצה באמצעות זכאות להלוואה ;
ה .
תעסוקה – בתחום זה מסייע המשרד בכמה מישורים : דמי קיום , הכשרה מקצועית , סיוע לאקדמאים , סיוע למדענים בעלי תואר שלישי וכן יצירת קשרים בין מפעלים ישראליים לאקדמאים הפונים מחוץ-לארץ .
3-2 .
המידע מתפרסם בחוברות מידע של משרד הקליטה , המכס , הביטוח הלאומי , בנק ישראל וכו' .
המחלקה לתושבים חוזרים נמצאת במשא-ומתן עם שני עיתונים ישראליים , המופצים בארצות-הברית , על אפשרות פרסום .
המחלקה לתושבים חוזרים במשרד הקליטה דואגת להפקת חומר שוטף ולהפצתו במרכזי " הבית הישראלי " בחוץ-לארץ , בקונסוליות ישראל בעולם ובמשרדים המחוזיים של משרד הקליטה בארץ .
שתי החוברות המופצות – " מחכים לך בבית " ו " לקט מידע". בשנת 1993 הופצו 22,000 עותקים של החוברת " מחכים לך בבית " , שהודפסה בשלוש מהדורות ;
המהדורה האחרונה הודפסה באוקטובר 1993 .
החוברת " לקט מידע " מופצת לידיעת הקונסוליות ולעיונם של התושבים המתעניינים .
כיום עובדים על עדכון החוברת לקראת הוצאה חדשה ב - 1994 .
חוברת זו תכלול את האינפורמציה הכלולה בשתי החוברות .
4. בשנת 1992 טיפל המשרד בכ-5,000 תושבים חוזרים .
מתוכם הגישו 180 בקשות להלוואות שאושרו , אך רק כ - 20 % מהן מומשו .
עד סוף אוקטובר 1993 טיפל המשרד בכ-5,500 נפש .
בתקופה זו הוגשו ואושרו 198 בקשות להלוואות , ומתוכן מומשו כ - 50 % .
בשנים 1992-1989 נגרמו שיבושים קשים בתהליכי האישור של ההלוואות , עקב הפסקת השתתפותה של הסוכנות היהודית בהסדר ההלוואות .
החל מאוקטובר 1992 מופעל הסדר ההלוואות על-ידי משרדי האוצר והקליטה , כאשר ההלוואות ניתנות לשלוש שנים בצמוד למדד , כאשר משרד הקליטה מסייע בסבסוד חלקי של הריבית .
לאחרונה התעוררו קשיים בהסדר ההלוואות לתושבים חוזרים בבנק שעמו יש הסכם בנדון , ואנו פועלים להסרת כמה מהקשיים הללו .
לעניין הסיוע בשכר דירה – זכאותו של תושב חוזר זהה לזכאותו של אזרח ישראלי .
נושא זה נמצא בתחום אחריותו וסמכותו הבלעדית של משרד השיכון .
ואשר לביקורת כלפי הקשיים הביורוקרטיים :
אף שמשרד הקליטה אחראי מיניסטריאלית לקליטת תושבים חוזרים , הרי שאין הוא מהווה כתובת מרכזית לטיפול בכל צרכיו של התושב החוזר .
במסגרת שינויים במבנה הארגוני של המשרד , אנו בוחנים עתה את פעילותה של המחלקה לתושבים חוזרים .
הביקורת שנמתחה על הגילויים הביורוקרטיים הועברה לידיעת עובדי המחלקה , שנתבעו לקחת אותה לתשומת לבם .</text></doc><doc><name>סגן שר החוץ י' ביילין:</name><text>1. נציגות ישראל בטביליסי הוקמה בפברואר 1993 .
2. הנציגות היא בדרג שגרירות .
בתחילה היתה ישראל מיוצגת על-ידי ממונה זמני , והחל מ - 31 באוגוסט – על-ידי השגריר ברוך בן-נריה .
3. השגריר בגורגיה יואמן כשגריר לא-תושב בארמניה .
באזרבייג'אן נפתחה שגרירות ישראלית .
לגבי ההערה , ההערה במקומה , היא צודקת .
קיבלתי את השאילתא בעצמי רק לאחרונה .
אתה בהחלט מעלה דבר נכון .
אני רק שמח שבינתיים התשובה על השאילתא הזאת ניתנה באופן חיובי והוקמה שגרירות .
אנחנו לא יכולים להיות אחראים להקמתה של שגרירות גורגית בישראל .
אנחנו הצענו את זה , אנחנו לא מתכוונים ליצור לחץ על ממשלת גורגיה בעניין הזה , ואני מניח שכאשר דברים אחרים ייפתרו שם , הם יוכלו לפתור גם דבר כזה .
לגבי השאלה השלישית , היא לא בדיוק קשורה לנושא עצמו .
אני בהחלט מבין את רקע השאלה הזאת , ואני יכול להגיד שאנחנו מאוד רגישים לנושא זה .
לא הייתי רוצה להוסיף .
כן .
1. ישראל הציעה באופן כללי סיוע לפינוי נפגעים , הצעה שהועברה באמצעות השגריר בסיוני .
2. מצרים הודתה על הצעתנו , אך לא ביקשה לממש את ההצעה .
4-3 .
המצרים הסבירו לנו שאינם זקוקים לסיוע שהצענו , שכן הטיפול בפינוי הנפגעים נעשה על-ידם .
אין הצדקה לפירושים קיצוניים מדי של התגובה המצרית , ומובן שלא הגבנו על כך .
ידוע לכולנו שרמת היחסים עם המצרים בעבר היתה רחוקה מלהשביע את רצוננו , והבהרנו זאת למצרים לא אחת .
עם זאת , אפשר לציין בסיפוק כי לאחרונה אנו מגלים פתיחות רבה מצד המצרים לשיפור היחסים עמנו , והדבר בא לידי ביטוי , בין היתר , בביקורי מצרים בארץ , בהשתתפות ישראלים בכנסים במצרים וברמת התיאום הגבוהה בין ההנהגות סביב התהליך המדיני .
לאחר החתימה של הסכם העקרונות עם אש"ף נקטו המצרים כמה צעדים חיוביים נוספים במישור הבילטרלי , וביניהם הענקת אשרות נוחות יותר לאנשי עסקים וביטול הצורך להצטייד באישורים מיוחדים למצרים המבקשים לבקר בארץ .
גברתי היושבת-ראש , חברי הכנסת , לגבי הטענה על משך הזמן , הטענה הזאת מוצדקת ואין לי אלא לקבל מה שאמרת , חוץ מזה שאמרת שאנחנו עסקנו בהקמת מדינה פלשתינית , ועד כמה שזכור לי היא לא הוקמה .
זה היה בחלק מהשאלה שלך .
את הנושא הזה אני לא מקבל , חוץ מזה אני מקבל .
זה באמת לא בסדר , אני מוכרח להודות שאני לא יודע מדוע זה קרה שהתשובה התאחרה כל כך , אבל הטענה יש לה מקום , היא מוצדקת , ואני פשוט מרים ידיים בעניין הזה .
לגבי השאלה הנוספת : זו הערה-שאלה ואני אעיר-אשיב .
אני אומר דבר מאוד פשוט .
זה נכון שהשלום עם מצרים הוא לא סיפור אהבה בין שתי מדינות עם מאה אחוזים של אמון , אהבה וידידות .
אבל אני בן-אדם כל כך צנוע , שאני מוכן ששלום כזה בערך גם יהיה עם סוריה .
1. אכן יש בידינו מידע על פעילות אירנית לרכישת מפעלים שונים בגרמניה , ובמיוחד בחלקה המזרחי .
2. אינני יכול לומר שידועים לנו כל פרטי התוכניות האירניות , אך יש לנו לא מעט מידע על מאמצי אירן להשיג בעלות או שותפות במפעלים שיש להם נגיעה גם לתחום הגרעין .
3. מאמצי החימוש של אירן מהווים איום לא רק על ישראל , כי אם על יציבות האזור ועל שלום העולם כולו .
אנו , עם בעלי-בריתנו , ובראשם האמריקנים , נמצאים בעיצומו של מאמץ בין-לאומי למנוע העברה של טכנולוגיות בעלות שימוש כפול – כלומר טכנולוגיות שניתן להשתמש בהן הן לצרכים אזרחיים והן לצרכים צבאיים – לידי האירנים , ודואגים להתריע בפני המדינות השונות על הסכנות הטמונות בפעילות האירנית .
ידוע לנו , כי האירנים השלימו רכישת 40 % ממפעל הצמיגים " פנאומט " , וכי הם מנסים להיכנס לשותפות בקונצרן המזרח-גרמני לשעבר " טאקרף " , שברשותו 11 מפעלים העוסקים בייצור מכונות ולחלקם יש נגיעה גם לתחום הגרעין .
גם השאילתא הזאת הוגשה מזמן ?
כנראה היה פה קובץ של שאילתות
להתפטר ?
בפעם הבאה אני אתפטר , במה שאני אגיד אחר-כך .
אבל כנראה היה פה קובץ של שאילתות שנשארו באיזה מקום .
אבל כולן הרי נענו ביחד , זה לא שכל פעם דבר כזה קורה .
אני אבדוק את זה כשאחזור למשרד .
לא שמתי לב שאני משיב על שאילתות ותיקות , כי מה שלי רשום זה מהיום , אבל אני אבדוק מדוע זה התרחש .
זה באמת לא בסדר .
לא צריך להיות דבר כזה .
ממשלת גרמניה , שמקבלת מאתנו כל הזמן את השאילתות שלנו , מבחינה , כמובן , בין פעולה ממשלתית לבין פעולה פרטית .
היא מנסה לעזור לנו בהקשר זה , ואנחנו חושבים שהיא צריכה לעזור לנו עוד יותר .
עם זאת , חלק ניכר מהבעיה הוא של מערכות פרטיות , כשהטענה הגרמנית היא שאין להם יכולת לשלוט או למנוע דברים , למשל מכירת חברות .
תופעות כאלה – זה לא דבר שהממשלה כממשלה בגרמניה יכולה למנוע .
זאת בהחלט בעיה .
אנחנו באים בטענות לא לגורמים פרטיים אלא לממשלה , והממשלה היא שאומרת : לא אני זאת שעוסקת בזה .
משרד החוץ לא פרסם כל מכרז לנסיעת סטודנטים לכלכלה לסין .
לו היה מכרז שכזה , ודאי שהיה מתפרסם ברבים , כפי שמתפרסם מכרז הצוערים .
כבוד היושבת-ראש , חברי הכנסת , ההבדל האמיתי בין מפלגת העבודה שבשלטון ובין הליכוד שבאופוזיציה היום הוא במה שאנחנו אמרנו לציבור לפני הבחירות .
זהו ההבדל המשמעותי ביותר .
כמה חודשים לפני שהלכנו לבחירות התקיימה ועידת מפלגת העבודה , ועלו בה שורה של נושאים מרכזיים לגבי עתיד העם הזה .
היו אנשים שאמרו : למה לכם לדבר כל-כך ברור , כדאי לכם לדבר באופן עקרוני , שאנו בעד שלום , שאנו בעד פשרות , עד שנגיע להסדרים .
אבל הוועידה הזו החליטה בנובמבר 1991 , ברוב חד וברור מאוד , על שורה של דברים , ואיש לא יוכל היום לבוא ולומר לנו : אתם רימיתם או סידרתם מישהו , משום שהדברים האלה כתובים שחור על גבי לבן .
אני מאושר מכך שהיתה חבורה רצינית בתוך התנועה שלי , שעמדה על כך שנעשה זאת לפני הבחירות ולא אחריהן .
אומר לך בדיוק מה שאמרנו , הרי בשביל זה אני כאן .
אנחנו כאן די לבד עכשיו .
לצעוק כאלה צעקות : רימיתם את הבוחרים – יש לך בשנת 1996 , לקראת נובמבר , כל מיני הצעות .
עכשיו השאלה היא , האם אתם רוצים לדעת באמת או לא .
אני באמת לא מנסה לעבוד על איש .
חבר הכנסת איתן , תן לי להסביר .
היתה החלטה אחת למחוק מתוך החלטות הוועידה של מפלגת העבודה את ההתייחסות השלילית למשא-ומתן עם אש"ף .
במשך כל השנים , מאז 1969 , במצע מפלגת העבודה , בהחלטות הוועידה שלה , נאמר שמפלגת העבודה , ממשלת ישראל בהנהגתה , לא תישא ולא תיתן עם אש"ף .
בפעם הראשונה ב - 1992 הלכנו לבוחר כאשר מושג כזה , משפט כזה , לא היה .
ולכן אף אחד לא יכול להגיד לנו שרימינו מישהו אם אנחנו לחצנו את היד של ערפאת .
בעצם אמרנו זאת לבוחר קודם .
האם זה פשוט למחוק דבר כזה ?
אני מדבר כרגע על ועידות מפלגת העבודה שמחייבות את חבריה , לא על דבר כזה או אחר
הדבר הראשון הוא נושא אש"ף .
אני מציע לכם , פשוט כדי שלא תטעו , אני בטוח שאתם לא רוצים להטעות מישהו , בעניין של אש"ף אל תגידו : רימיתם , כי היה מאבק רציני מספיק בתוך המפלגה שלי על מחיקת המשפט הזה .
יכול להיות שבתוך סערת הבחירות לא שמתם לב לזה .
אנחנו שמנו לב לזה .
היו רבים שלא רצו למחוק את זה , והעובדה שזה נמחק נתנה לנו את האפשרות לקיים בסופו של דבר , ראשית , את ביטול החוק , וזה היה במצע שלנו , בהחלטות של הוועידה , ואחר כך את המשא-ומתן עצמו .
שנית , לגבי רמת-הגולן .
בנושא של רמת-הגולן אנחנו קיבלנו החלטה קשה מאוד כאשר מתיישבי הרמה עמדו על הבמה ב " היכל התרבות " והתחננו שלא לקבל את ההחלטה הזאת – וספרו את הקולות שוב ושוב .
וההחלטה שלנו , פעם ראשונה , מאז התקבל חוק הגולן , ב - 1981 , מפלגת העבודה יצאה ואמרה בפירוש שהיא בעד פשרה טריטוריאלית ברמת-הגולן .
חבר הכנסת זאבי , למה אתה כל-כך צועק ?
אני שומע אותך טוב .
אני רוצה להגיד לך , חבר הכנסת זאבי , בדיוק מה שרבין אמר .
אני כאן נמצא בשמו ואני אומר לך מה הוא אמר .
הוא אמר : אנחנו לא נרד מהגולן , אבל הוא גם אמר : אנחנו נוותר על קילומטרים ולא על סנטימטרים .
ומה פירוש הדבר ?
פירוש הדבר פשרה טריטוריאלית – כן , לפי החלטת ועידת מפלגת העבודה ;
ירידה מלאה מהגולן – לא .
זה מה שרבין אמר .
מה קורה מאז ?
אתם מעוותים את הדברים שלו , או שזה לא הובן כראוי על-ידכם .
אתה מחזיק את החלטות ועידת מפלגת העבודה ?
תראה לי את זה .
זה לא הוועידה עצמה , אלה עיקרי עמדות .
אדוני , באמת , אתה מביא לי איזו חתיכת נייר
זה לא רלבנטי .
חברי הכנסת , אני ממש מתחנן בפניכם לשמץ רצינות .
אני מתחנן בפניכם בפורום זה ובשעה זאת
אם אתם רוצים להיות רציניים , תיתנו לי להגיד לכם מה שהיה .
אתם יכולים אחר כך להגיד – למה במודעות זה לא הופיע .
זו טענה רצינית מאוד .
למה במודעות של מפלגת העבודה לא יצאתם באותות ובמופתים – שמחקתם את המשפט על אש"ף .
נכון ?
זה לגיטימי .
למה אתם במה שהפצתם לא אמרתם אל"ף ובי"ת ?
יכול להיות שמי שהחליט על הקטעים האלה עשה את הצנזורה שלו .
אני מדבר כרגע אתכם אמת על ועידת מפלגת העבודה .
באמת אתה מגזים היום .
אני לא יודע לגבי הבוחרים שלך .
הבוחרים שלי מאוד אינטליגנטים .
הבוחרים שלי הם אינטליגנטים .
אני מניח שמי שמסוגל לתמוך בך באמת לא קורא כלום .
מי שמסוגל לתמוך בי קרא גם את הוועידה שלי .
מאה אחוז , בוודאי .
אני מניח שיש בזה משהו .
אני יכול להניח שהבוחרים שבחרו עבור מפלגת העבודה קראו את מצע הוועידה שלה , קראו את החלטות הוועידה שלה .
אני מאוד מצטער אם בוחרים של מפלגות אחרות אולי לא קראו זאת .
אם הם קראו זאת , איך אתה מדבר בשמם ואומר שהבוחרים לא קוראים החלטות של ועידה ?
אתה זה שמזלזל בבוחר .
אני מתייחס אליו בהרבה מאוד הערכה .
אני חושב שבוחר שהולך לבחור בקלפי קורא קודם את החלטות הוועידה של מפלגתו .
אתה חושב שבוחר שמצביע בעבורך לא קורא כלום .
מי אמר לך זאת ?
אני אומר לכם , שבמקום לקיים ויכוח רציני , אתם מסתפקים באיזו אמירת הבל של רמאות של מישהו אחר .
אתם צריכים פשוט לקחת מהספרייה של הכנסת את ההחלטות של הוועידה .
לקחת דבר לא נכון .
תיקח את ההחלטות של הוועידה של מפלגת העבודה ותראה מה שכתוב שם , תמצא את זה שם .
חבר הכנסת צחי הנגבי אינטליגנט .
אני אומר לליכוד , אתם לא הלכתם לבחירות ב - 1977 עם הזכויות הלגיטימיות של העם הפלשתיני , ואתם לא הלכתם לבחירות ב - 1988 עם ועידה בין-לאומית .
אתם הלכתם לבחירות כשאתם נגד ועידה בין-לאומית , וזמן קצר אחרי זה הלכתם לוועידה בין-לאומית .
זה ההבדל בינינו לביניכם .
אנחנו לא סטינו כהוא-זה מהפרמטרים שבנינו לעצמנו ב - 1991 .
אתם הלכתם לציבור נגד שורה של דברים , כמו ויתור מלא על סיני , ואני מברך על כך , כמו עם פלשתיני וזכויות לגיטימיות שלו , כמו ועידה בין-לאומית , ואחרי זה הלכתם ועשיתם את זה .
אני אומר , כל ההערכה למי שעשה את השינוי , אבל מי שבא אלינו בטענות כאלה , לפחות יבוא עם ידיים נקיות בכל הנושאים .
לא היה נושא מדיני אחד שהבטחתם אותו לבוחר וקיימתם .
אני רוצה לומר לכם משהו .
כל מי שדיבר כאן הערב נגד ההסכם של אוסלו בעצם דיבר נגד האוטונומיה .
טלו קורה .
שלושת האנשים האלה שדיברו כאן , כל אחד מהם הוא נגד הסכם האוטונומיה שנחתם על-ידי מנחם בגין , זיכרונו לברכה , ב - 1978 , בהסכמי קמפ-דייוויד .
יפה .
אז בואו נגיד את האמת .
הרי אתם אומרים : אי-אפשר להגיע להסדר על בסיס האוטונומיה .
זה לא שאתה אומר לי : תשמע , ציפיתי מערפאת שהוא יוכל להשתלט על החבר'ה , ואני עוד לא רואה שזה קורה , ועוד יש טרור .
מה , אילו אתה היית רואה את ערפאת משתלט על החבר'ה , על ה " חמאס " , כשתהיה המשטרה הפלשתינית החזקה מבית-מדרשו של מנחם בגין – אז תגיד : אתה יודע מה , ההסדר הזה מקובל עלי ?
אתה בסך הכול נגד כל הסדר .
יפה .
אם כך , אין לך בעצם ויכוח אתי , חבר הכנסת רחבעם זאבי .
יש לך ויכוח עם הליכוד .
יש לך ויכוח עם ועידת מדריד .
יש לך ויכוח עם הסכם קמפ-דייוויד .
בעצם יש לך ויכוח עם כל מה שקרה , עם כל הוויתורים ועם כל המסגרת .
יפה .
מה שאנחנו עשינו באוסלו זה חלק מהסכמי קמפ-דייוויד .
זה עזה ויריחו .
לא סטינו בדבר מהסכמי קמפ-דייוויד .
ואם מישהו בא ואומר לי באמת , ברצינות : אני בעד הסכמי קמפ-דייוויד , אבל אתם סטיתם , זה לא זה , זה לא מה שהבטחתם לבוחר – חברים יקרים , פה מדובר בקבוצה שמתנגדת לשלום בינינו לבין הערבים , ולא מאמינה ביכולתה .
ולכן השאלה הספציפית הזאת , כאן או כאן , ירדן או ירושלים , או אחרת , היא לא רלבנטית .
לא , כי אני גומר את זמני .
אני מצטער , אבל זמני תם .
אני מוכן שזה לא יהיה על חשבוני .
בתום דברי .
אין בעיה .
לגבי הנושא של נהר הירדן , היה כאן סילוף של תקשורת .
זה לא יצא מהקשרו ולא שום דבר אחר .
שאלו אותי בבוסטון , האם לפי דעתי יש ביכולתו של נהר הירדן להגן על ישראל .
אמרתי : ביכולתו של נהר הירדן – אין שום דבר לעשות לישראל .
כשאנחנו מדברים על גבול ביטחון , מדובר על כך שצבא זר לא יעבור את הירדן .
את זה אמרנו כל השנים .
זאת עמדתנו .
לא שהירדן עצמו , שהוא עוד יותר צר מתעלת סואץ , יכול להגן על ישראל .
מישהו או שלא הבין את זה , או שסילף את זה , התקשר לעיתונאי – שם לא היה שום עיתונאי – ומסר את הידיעה הזאת , וזה מה שהופיע .
אם אתם מאמינים כל כך ביושר שלי , תאמינו בו הלאה .
את הדבר הזה שפורסם בשמי אני לא אמרתי .
לגבי ירושלים , הפרמטרים של פתרון הקבע בירושלים הם ארבעה : ריבונות ישראל על כל ירושלים , על כל מה שסופח ב - 1967 מייד אחרי המלחמה , בירת ישראל
ירושלים שסופחה , השטח של ירושלים שסופח ב - 1967 .
מה שהיה שם , זו בירת ישראל המאוחדת , בריבונות ישראל ובעירייה אחת .
זה הקו האדום , או אחד מהקווים האדומים .
ודאי שיש עוד , לגבי הסדרי ביטחון ופירוזים .
בשביל מפלגת העבודה או ממשלת ישראל זהו הקו האדום .
עכשיו , אתה אומר : בתוך הפרמטרים האלה , האם יש אפשרות להתחשב בנושא של גישה חופשית לדתות , בנושא של שכונות פלשתיניות עם ועד שכונה , או מה שכתב טדי קולק בזמנו ב " FOREIGN AFFAIRS " על מינהל עצמי בתוך העירייה .
לא כעירייה נפרדת , בוודאי לא כבירה נפרדת , בוודאי לא כריבונות נפרדת .
זאת העמדה שאנשים בתוך מפלגת העבודה העבירו .
זאת לא עמדה רשמית של מפלגת העבודה .
העמדה הרשמית של מפלגת העבודה היא ארבעת הפרמטרים שציינתי .
בתוך הפרמטרים האלה , כל הפרטים לגבי חופש הגישה לדתות והביטוי של פלשתינים בשכונות כאלה או אחרות , או של יהודים בשכונות כאלה או אחרות – זה דבר שניתן בהחלט לדבר עליו .
ולפי דעתי , זה תפקיד שלנו לדבר על כך ולמצוא דרכים גם לביטויו של המיעוט הערבי שגר בתוך ירושלים , בצורה כזאת או אחרת .
אני רוצה לסיים ולומר , אני רואה מולנו , בפנינו , הרבה מאוד קשיים .
אני רואה הרבה מאוד סילופים , ובשבילי זה לא מקרי שמישהו סילף .
אינני בא בטענות אל מי שהעלה את זה , אלא אל מי שפרסם את זה .
יהיו בוודאי ניסיונות של טרור .
אף אחד לא חשב לרגע אחד , שברגע שיהיה הסכם על אג'נדה או על הצהרת עקרונות , תיכף ייפסק הטרור , עוד לפני שיש כאן אפילו משטרה פלשתינית .
ויהיו מי שיגידו אחרי פעולות כאלה או אחרות , או ניסיונות כאלה או אחרים , שאין עם מי לדבר ומעולם לא היה עם מי לדבר .
אבל אני מאמין בכל לבי , שאנחנו נתגבר על המכשלות הללו .
ואני מאמין , שמעולם לא היה השלום קרוב יותר .
אני מציע להסתפק בדברי התשובה שלי .
השאלה היא באמת לא שאלה אישית .
אם אתה שואל אותי
יש כאן שאלה לגבי עמדת מפלגת העבודה .
עמדת מפלגת העבודה היא פשרה ברמת-הגולן .
המשמעות של פשרה היא לא מאה אחוזים .
זאת התשובה על שאלתך .
לא , אתה דווקא כן אינטליגנטי .
הבנת נכון מאוד .
אני מדבר על פשרה , וממילא פשרה – זה לא ויתור מלא .
זה הכול .
כן .
נכון .
לא בריבונות ישראל .
לא אמרנו את זה , לא כתוב דבר כזה .
העמדה שלנו , העמדה של מפלגת העבודה בהקשר זה – כי הממשלה כממשלה לא קיבלה שום החלטה , גם לא בקווי היסוד שלה , לגבי הסדרי קבע – ובכן , העמדה של מפלגת העבודה היא : א .
פשרה טריטוריאלית ברמת-הגולן ;
ב .
המשך ההתיישבות ברמת-הגולן , המשך קיומה של ההתיישבות ברמת-הגולן .
מדוע אתה מעוות את הדברים ?
חבר הכנסת הנגבי , אתה שואל אותי , האם מפלגת העבודה נאמנה למצע שלה .
התשובה שלי היא חיובית .
תודה רבה .
לא , לא , באמת .
חבר הכנסת איתן , זה לא נכון , אל תעשה מזה עניין סתם .
אני אומר לך שלא אמרתי דברים כאלה .
ואל תעשה מזה עניין סתם .
באמת .</text></doc><doc><name>צחי הנגבי (הליכוד):</name><text>היית צריך לנסוע
לא .
אני רוצה לשבח את סגן השר , שענה לי בתוך 21 יום .
גברתי היושבת-ראש , כנסת נכבדה , אני חייב להרגיע את סגן השר יוסי ביילין ולהתחייב בשם הליכוד שאנחנו נעמוד כחומה בצורה כנגד כל הקולות אשר קוראים לפטר אותו מתפקידו בממשלה כסגן שר , ומבטיחים לו שלא תיפול ולו שערה אחת משערות ראשו – מכיוון שיוסי ביילין הוא הנכס ההסברתי הטוב ביותר של האופוזיציה .
צריך היה להמציא אותו אילולא הוא היה מתייצב כמעט מדי שבוע כדי להוכיח את טענותינו אחת לאחת – בדבקות , ביושר ציבורי ובאומץ לב .
מבחינתנו , סגן השר ביילין עדיף מכל משרד של יחסי ציבור , מכל הפגנה , מכל סטיקר , מכל מודעה בעיתון .
יום יום הוא חושף את העובדה , שהממשלה הזו מובילה את עם ישראל לתהום מדינית , הוא מסיר את המסכה מעל פניו של ראש הממשלה , וכל מלה שלו היא אמת צרופה .
אינני מבין את הטעם המוסרי שבדרישתם של חברי מפלגתו שלו , אשר דורשים את ראשו על מגש של כסף .
חבורה של פחדנים באה אל האדם היחיד שבאומץ לב נאבק במשך שנים על גבי שנים על צדקת עמדתו , ודורשת להעניש אותו על כך שהוא איננו מכזב לעם , שהוא איננו בודה בדיות חסרות שחר על ההתפתחויות האופוריות של התהליך המדיני ואינו מבטיח מאה שנים של שלום נצחי .
הוא אומר : רבותי , נצטרך לרדת מרמת-הגולן כולה ולמסור אותה לריבונות סורית ;
אולי לא במלים האלה , אבל יוסי ביילין מתכוון לכך .
הוא אומר : הירדן כבודו במקומו מונח , אבל לא יהיה צבא מעבר זה של הירדן .
הוא לא אומר : שם תשב מדינת ישראל לנצח – כפי שמוכרים לנו בהבל פה שרי מפלגת העבודה .
הוא לא מסייר ביישובים ואומר : חבר'ה , אל תדאגו , אתם בידיים טובות .
הוא יודע שתפיסת עולמו , שהוא מאמין שהיא לגיטימית , תוביל בהכרח לייבושם ואולי אפילו לפינוים .
הוא איננו מבטיח הרים וגבעות , שלל אשליות שתתפוגגנה , כפי שהאשליות הקודמות מתפוגגות כמעט מדי יום .
אנחנו נגן עליך , סגן השר יוסי ביילין , לא ניתן להם לפגוע בך , כי הם רוצים שהכול יהיה מתחת לפני השטח , שהמכה תנחת כאשר כבר לא יהיה אפשר לעצור אותה ;
שאף אחד לא יקום ויזהיר מראש את הציבור שידע לאן הוא הולך .
יש לך תפיסת עולם , היא לגיטימית , אתה נאבק עליה הרבה מאוד שנים .
אני חושב שהיא מוטעית לחלוטין , אבל אני מצדיע ליכולתך להתייצב כאשר היית מיעוט מבוטל , וראש הממשלה קרא לך " פודל"; אתה ידעת שהוא ה " פודל " , ואתה כמו " דוברמן " התגברת עליו .
יש לי כאן עמדות מפלגת העבודה מתוך החלטות הוועידה .
אני שומע את חבר הכנסת אלי גולדשמידט ואת השר שמעון שטרית נוזפים ביוסי ביילין .
הוא סוטה , הם אומרים , סוטה מעמדות מפלגת העבודה .
זה נכון .
גם במפלגת העבודה בתקופת הוועידה יוסי ביילין לא היה ברוב .
אבל אלי גולדשמידט ושמעון שטרית , האם הם פועלים לפי עמדות מפלגתם ?
פה כתוב משהו על לחיצת יד היסטורית על מדשאת הבית הלבן עם רב-המרצחים ?
כאן כתוב משהו על 15,000 שוטרים מחומשים עם נגמ"שים וקלצ'ניקובים , שחלקם , עוד לפני שנכנסו למשטרה , כבר יושבים בבתי-האסורים על הרצח של חיים מזרחי , זיכרונו לברכה ?
כאן כתוב משהו על הסכמים שמשמעותם " אוטונומיה " שהופכת למדינה פלשתינית בתוך שנתיים ?
כאן כתוב משהו על כך שירושלים , לא רק שתושביה זכאים לבחור אלא גם זכאים להיבחר , כלומר היא חלק מהמסגרת האוטונומית ?
אני יכול לעבור ולמנות כאן שורה שורה מתוך ההסכם בין רבין לערפאת , שהוא סטייה טוטלית , סתירה מוחלטת לעקרונות מפלגת העבודה .
יוסי ביילין הוא האיש היחיד שלפחות אומר : זה נכון , אנחנו פותחים עידן חדש , זה יביא לשלום .
אשרי המאמין .
הציבור , למזלנו , כבר לא מאמין , מתחיל להתפכח , בין היתר מפני שיוסי ביילין לא מסוגל לשקר ואומר לציבור מה צפוי לו בעוד תקופה קצרה .
אבל היתר ממשיכים לשקר .
אני מצטרף להערה שלך .
גם חברת הכנסת יעל דיין , לכל המחמאות שלי כאן היא זכאית .
אם נפגעת , חברת הכנסת דיין , גם את נאבקת על עמדותייך וגם אחרים אומרים את האמת
אומרים את האמת , שראש הממשלה מנסה להפריך , ולאט לאט נחשפת ערוותו ברבים .
אנחנו ניאבק על זכותכם להיאבק על עמדותיכם , כי מבחינתנו אתם הכלי היחיד שבו נותר לנו להשתמש במדינה דמוקרטית כדי להבהיר לציבור את האסון אשר מתרחש על ראש כל אחד מאתנו בזכות העמדות שאתם מצדדים בהן .
הוא מתחיל פיליבסטר .
אתה יכול להראות לי פה את הפשרה הטריטוריאלית , ואז אני מבטל את כל ההצעות .
זה מה שהפצתם בבחירות .
זה מתוך החלטות הוועידה .
זה המצע של אש"ף .
זה מספריית הכנסת .
זה כבר לא תקף .
שליטה צבאית .
אנחנו מבקשים דיון במליאה , גברתי .
אנחנו מבקשים דיון במליאה .
אני פונה לסגן השר להסכים לדיון במליאה .
האם סגן השר מסכים שיתקיים בעתיד דיון במליאה ?
אנחנו מסתפקים בתשובת סגן השר .</text></doc><doc><name>תשובת סגן שר החוץ י' ביילין:</name><text>1. הכתבה המוזכרת על-ידי חבר הכנסת זבולון המר , מהמגזין " גלובס " , איננה משקפת במדויק את המצב בצרפת בנושא החרם הערבי .
אין זה נכון שממשלת צרפת דורשת מאנשי עסקים צרפתים המייצאים למדינות ערב לחתום על הצהרות חרם נגד ישראל .
דרישות מסוג זה מקורן במדינות ערב , המפעילות את תקנות החרם .
2. אשר לטופס ההצהרה שלשכות המסחר המקומיות בצרפת נהגו לאמת וצילום ממנו הופיע גם ב " גלובס " , אוכל לציין שבעקבות פעולתם של גורמים ידידותיים בצרפת , בסיוע שגרירות ישראל בפריס ובתיאום עם משרדנו בארץ , טופס זה הוצא מכלל שימוש .
3. נושא החרם הערבי עולה כמעט בכל השיחות שמתקיימות עם גורמים צרפתיים – ואף נדון בפגישות עם הנשיא מיטראן .
ראוי להזכיר שצרפת הינה בין המדינות הבודדות שחוקקו חוק מיוחד נגד החרם הערבי עוד ב - 1977 .
בהקשר זה ברצוני לציין בסיפוק הודעה שנמסרה רק לאחרונה , ב - 9 בנובמבר 1993 , על-ידי השר הצרפתי לעניינים אירופיים , הקורא למדינות ערב להסיר את החרם מישראל ובכך להביע אמון בשלום .
4. כאמור , בנושא האישורים שהוציאו לשכות המסחר המקומיות בצרפת חלה התקדמות .
עם זאת , יש להדגיש שמאבקנו בנושא זה עדיין לא תם .
גם בצרפת עדיין נהוגים טפסים שיש בהם אלמנטים של כניעה לחרם .
5. ניתנה תשובה בתשובות הקודמות .
1. בסוריה נותרו כיום כ - 1,200 יהודים .
אין מספרים מדויקים .
כ - 2,800 יהודים סורים עזבו את סוריה מאפריל 1992 .
2. אין התנכלויות אלימות כנגד יהודים .
עם זאת , חלות עליהם מגבלות שונות , והעיקרית שבהן קשורה לחופש היציאה , שאכן נפגע מאז אוקטובר 1992 .
שלטונות סוריה , שהחלו מאז אפריל 1992 להעניק היתרי יציאה ליהודים סורים , ובכלל זה למשפחות שלמות , צמצמו את מתן ההיתרים בצורה משמעותית .
מספר היוצאים כיום הוא מזערי .
3. ממשלת ישראל פועלת בדרכים שונות , ובסיוע ידידיה בעולם , לרבות ארצות-הברית , לחידוש מתן ההיתרים ללא מגבלות וללא עיכובים .
אנו מקווים שכפי שהצלחנו בעבר כך גם נביא לחידוש מתן ההיתרים ללא הגבלות .
איננו רואים טעם לקשור את הזכות של יהודי סוריה ליציאה ממדינה זו בעליות ובמורדות שהיו ובוודאי עוד יהיו במהלך המשא-ומתן לשלום עם סוריה .
1. נושא החזרת אזרחים ישראלים השוהים בחוץ-לארץ ארצה תופס מקום גבוה בסדר העדיפויות של נציגויות ישראל בחוץ-לארץ .
לשם כך אנו מקימים " בתי ישראל " , שישמשו בית ומרכז לישראלים השוהים בחוץ-לארץ ;
האחרון נפתח לפני ימים מספר במונטריאול .
הנציגויות מארגנות שורה של פעילויות מיוחדות לציבור זה , החל מירידי תעסוקה , פעילויות תרבות ועדכון בנושאים מדיניים ואחרים .
2. על מנת לסייע ככל הניתן לאזרחים ישראלים המעוניינים לחזור ארצה , נעזרות שגרירויותינו בחוץ-לארץ בחומר המועבר ממשרד הקליטה ומאגף המכס ביחס לזכויות התושבים החוזרים .
כדי למנוע העברה של מידע מטעה ובלתי מוסמך על-ידי נציג השגרירות , אנו מפנים בקשות למידע שאינו מצוי בשגרירות לגורמים המטפלים בנושא בארץ .
משרד החוץ ונציגויות ישראל בחוץ-לארץ מסייעים בהעברת מידע המועבר לנו על-ידי הגורמים השונים בארץ לכל ישראלי באשר הוא , המעוניין לחזור ארצה .
כמו-כן מסייע המשרד בהעברת פניות מישראלים בחוץ-לארץ לגורמים העוסקים בקליטה בארץ .
בכוונתנו להמשיך בפעילות זו ולעזור בכל דרך אפשרית לתושבים הרוצים לחזור ארצה .
1. הנשיא מנם אכן הורה בשנה שעברה על פתיחת תיקי נאצים שמצאו מקלט בארגנטינה .
2. לא רלבנטי .
3. כאמור , הנשיא מנם מימש את הבטחתו , ואינני מטיל ספק בכוונתו הטובה , אך קיימת אפשרות שגורמים מסוימים בארגנטינה דאגו להעלים חלק מן התיקים או חלק מן המסמכים .
בתגובה על האשמות ברוח זו הודיע שר החוץ הארגנטיני , כי ידאג אישית לכך שכל התיקים יעמדו לרשות המעוניינים ללא הגבלה .
4. לאחר פתיחת התיקים הקים נשיא ארגנטינה מועצה מייעצת לבדיקתם , המורכבת מנציגי מוסדות מחקר שונים , נציג ארגון מדינות אמריקה , ועוד .
במועצה חבר ד " ר ליאונרדו סנקמן מהאוניברסיטה העברית בירושלים .
גם ארגון הקהילות היהודיות של ארגנטינה הקים צוות משלו החוקר את התיקים .
אם יגיע מי מן הגופים החוקרים לממצאים שיחייבו זאת , נשקול את הצעדים שעל ישראל לנקוט .
1. השינויים המתרחשים בעולם להרחבת רשת קשריה הדיפלומטיים של ישראל כתוצאה מההתקדמות בתהליך השלום חייבו בדיקה מחודשת של פריסת מערך נציגויותינו בחוץ-לארץ .
לשם כך הוקמה ועדה מיוחדת במשרד החוץ , ששקלה את צרכיה המשתנים של מדיניות החוץ מחד גיסא ואת אילוציה התקציביים מאידך גיסא .
הוועדה המליצה על סגירת כמה נציגויות קיימות , וביניהן הקונסוליה הכללית בריו-דה-ז'נרו .
2. אנו מעדיפים סגירת קונסוליה במדינה שבה יש לנו שלוש נציגויות – ברזיליה , סן-פאולו וריו – מאשר סגירת נציגות יחידה , דבר שגם אותו אנו נאלצים לעשות .
הפריסה הישראלית באמריקה הלטינית אינה פרופורציונלית לגודלנו ולצרכים שלנו ביבשת זאת , ואני מניח שנצטרך לצמצם אותה .
נשתדל לעשות זאת עם פגיעה מינימלית באינטרסים של ישראל , ובכללם כמובן הקשר עם הקהילות היהודיות .</text></doc><doc><name>משה פלד (צומת):</name><text>גם שמעון פרס .
איש לא מעליב אותם , הם העליבו את עצמם .
מי מדבר נגד המשא-ומתן ?
אז מה ?
השאלה היא מה עם הריבונות
הוא אומר דברי חוכמה .
נכון .</text></doc><doc><name>אורי אור (העבודה):</name><text>חבר הכנסת צחי הנגבי , ערב טוב .
ערב טוב , גברתי היושבת-ראש , כנסת נכבדה , סגן שר החוץ .
רק הערה לפני שאתייחס לדבריו של סגן שר החוץ .
אני זוכר , חבר הכנסת צחי הנגבי , אתה ציטטת כאן מצעים , אני זוכר שראש הממשלה מנחם בגין , זיכרונו לברכה , כמעט בנה את ביתו בנאות-סיני .
לכן טול קורה מבין עיניך .
אף אחד ממפלגת העבודה לא הולך לפטר את יוסי ביילין .
אנחנו חושבים שהוא סגן שר החוץ טוב , ויש בתוכנו ויכוח , ויכוח אמיתי .
אף אחד לא משקר , לא אלי גולדשמידט , לא אורי אור ולא אחר .
יש בתוכנו ויכוח , ויכוח אמיתי .
הטענה שלנו והטענה שלי היום לסגן שר החוץ יוסי ביילין ידידי , שיש הסכמה רחבה בינינו , גם אני וגם אתה וכל מפלגת העבודה לא חלוקים , אנחנו חלוקים עם חבר הכנסת צחי הנגבי , עם חבר הכנסת רחבעם זאבי .
אנחנו רוצים להפריד בין מרבית היהודים לבין מרבית הערבים .
אנחנו חושבים שזאת הדרך היחידה שתיצור חברה טובה יותר ומדינה טובה יותר עם עתיד בטוח יותר .
מה שאני טוען , סגן שר החוץ , שגם לשיטתך , כשמנהלים משא-ומתן אין צורך לומר היום בתחילת המשא-ומתן מה הם היעדים האחרונים .
דרך אגב , מדינה פלשתינית עצמאית בגבולות 1967 , פחות או יותר , ואיזו בירה וישות פלשתינית בירושלים , לדעתי , עם זה אפשר היה להשיג הסדר לפני חמש-שש שנים .
השאלה היא , האם זה ההסדר שאנחנו רוצים , ועל כך הוויכוח , והאם יש מקום למשא-ומתן .
מכיוון שאני מניח – עד כמה שאני מכיר אותך – שיש מקום למשא-ומתן , ואתה יודע באמת את עמדת מפלגת העבודה , ואגע בכך בסוף , כי היום איני רוצה להיכנס לוויכוח אלא לשיטת המשא-ומתן , אנחנו היום במצב של אי-ודאות , אי-ודאות , ואין אפשרות אחרת .
יש אי-ודאות בקרב תושבי בקעת-הירדן , יהודה והשומרון , רמת-הגולן .
אף אחד לא יכול לפתור את זה .
בצדק יש אי-ודאות , ואין לנו מה לעשות .
יש מצב של טרור תוך כדי תהליך משא-ומתן .
לכן אני חושב , שכל מלה שנאמרת בימים אלה של משא-ומתן , בעיקר על-ידי אנשים שמנהלים את המשא-ומתן , צריכה להיות בדוקה , ברורה ומאוד מאוד נמדדת .
לכן , אמירה על ירושלים , על חלקים של ירושלים שיהיו בשליטה ערבית זו או אחרת , או בירה – ולעבר הירדן אני אתייחס בסוף , כי אני רוצה להוסיף נימה אישית – מעוררת הדים .
גם אין מה לומר היום לתושבים , שאנחנו יודעים שיש בקרבם אי-ודאות , ולשאול מה דעתם ואיך צריך להיות המשא-ומתן ומה הפתרון שנראה שיהיה לאחר שלוש-ארבע-חמש שנים .
בצדק אנחנו מדברים היום על מינהל עצמי פלשתיני .
משתדלים עד כמה שאפשר להימנע , ואני מסכים שזה קשה , מלדבר על הפתרון שיהיה לאחר חמש שנים .
אבל , למרות הקושי שבאי-כניסה לפתרון שיהיה בעוד חמש שנים , אני חושב שכולנו צריכים להשתדל לעשות את זה .
הערה כזאת , שהירדן הוא דבר סמלי והוא לא מכשול , איננה נכונה .
ופה הערתי האישית : אף אחד לא חושב שהירדן הוא מכשול .
כל אחד מאתנו שגדל במערכת הצבאית והביטחונית מדבר על בקעת-הירדן כחיץ .
הוא איננו מדבר על הירדן כמכשול .
פה יש ויכוח גדול במפלגת העבודה , ויכוח אמיתי .
כל מי שמדבר על הירדן , מדבר על כך שצריך להיות חיץ , והחיץ הזה יכול להיות בבקעת-הירדן , לא משום שהוא ירדן אלא משום שהוא אזור הכי נוח לחיץ כזה , שיפריד בין הישות הפלשתינית שתהיה לבין המדינה הירדנית .
אחרת , אותה פדרציה , או קונפדרציה , או כל מה שנקרא לה מטול-כרם ועד המדבר הגדול , יכולה ליצור מצב שהוא באמת בלתי הפיך .
זה יכול להיות פיתוי , אולי לא לדור הזה , אולי לדורות הבאים .
כל מי מאתנו שמדבר על צבא זר זה או אחר , או תיקחו לדוגמה את האמריקנים שישבו בירדן – אני מציע שיביט מה קורה בסומליה אחרי שמונה הרוגים לצבא האמריקני .
אני לא אומר שאלה דיבורים שעלו , אבל אני מכיר את הרעיונות שישנם בתת-הכרה של חלק מהאנשים .
לכן , לדעתי הבעיה איננה הישות הפלשתינית שתהיה ביהודה ובשומרון או במקום זה או אחר .
השאלה היא , האם נוכל ליצור את החיץ בינה לבין אותה מדינה גדולה שנמצאת ממזרח לירדן , והיא תהיה תמיד מדינה גדולה , לפחות מבחינת שטח .
על כך יש ויכוחים אמיתיים במפלגת העבודה , ואני מאמין שהם יתגברו תוך כדי התקדמות המשא-ומתן .
לכן , ההצעה שלי לידידי – ואני אומר ידידי , בלי מרכאות – סגן שר החוץ , שבימים אלה , ימים של אי-ודאות , ימים קשים של משא-ומתן , ימים קשים של טרור , נשקול כל מלה ומלה , נשקול כל משפט ומשפט שאנחנו אומרים , מאחר שהתקופה העומדת לפנינו קשה מאוד .
אני מסכים עם דבר אחד שאמר חבר הכנסת צחי הנגבי : המאבק על דעת הקהל שלנו הוא מאבק קשה מאוד .
בואו נעשה אותו בצורה החכמה ביותר .
תודה רבה .
אני אמסור להם
אחרי שהוא שמע את חבר הכנסת נתניהו הוא הבין
שני חברי הכנסת אינם פה .
אתה מעליב אותם .
הם לא התקפלו מדעתם , הם החליטו שהם לא ילכו עם הליכוד .
אתה לא נותן לו לדבר .
אני מסתפק בהודעת סגן השר .</text></doc></root>